مقدمہ کتاب کامل التعبیر$بسم اللّٰہ الرحمٰن الرحیمنحمدہ ونصلی علی رسولہ الکرم وعلیٰ جمیع اولیاء اللّٰہ العلیٰ العظیمعلم تعبیر کی تعریف ،غرض اور موضوع$واضح ہوکہ ہر علم شروع کرنے سے پیشتر تین باتوں کا جاننا ضروری ہے۔ $	اس علم کی تعریف :کیونکہ تعریف سے اس علم کی حقیقت منکشف ہوجاتی ہے ۔ جس کا فائدہ یہ ہوتاہے کہ انسان اس علم کو بابصیرت (سمجھدار ) ہو کر حاصل کرتاہے۔	اس علم کی غرض وغایت : کیونکہ جب تک کسی چیز کی غرض و غایت معلوم نہ ہو ۔ اس وقت تک اس چیز کی تحصیل میں کوشش کرنا محض عبث اور بے فائدہ کام ہوتاہے اور اندھا دھند کسی چیز کے پیچھے پڑنے کے مترادف ہوتاہے۔$	$اس علم کاموضوع:(ہر علم کاموضوع وہ ہوتاہے ، جس کے حالات ) اس علم میں مذکور ہیں ۔ جیسے جسم انسانی علم طب کاموضوع ہے ۔ کیونکہ علم طب میں جسم انسانی کے حالات صحت و مرض مذکور ہوتے ہیں)جب تک کسی علم کاموضوع معلوم نہ ہو اس وقت تک اس علم کا دیگر علوم سے امتیاز مشکل ہوتاہے۔ مثلاً جب کسی شخص کو یہ معلوم ہوجائے کہ علم طب کاومضوع جسم انسانی ہے تو اگر اس کے سامنے علم صرف یا نحو یا طب کے سوا کسی اور علم کامسئلہ بیان کیاجائے اور اس سے یہ کہاجائے کہ یہ مسئلہ علم طب کاہے تو وہ فوراً یہ کہہ دے گا کہ یہ مسئلہ علم طب کا ہرگز نہیں ہے کیونکہ علم طب میں جسم انسانی کے حالات مذکور ہوتے ہیں ۔ نہ کہ اسم فعل حرف یا مبنی معرب کے حالات ۔ پس معلوم ہواکہ علوم کے باہمی امتیاز اور فرق کے لیے ان علوم کے موضوعوں کا جاننااشد ضروری ہے۔تعریف علم تعبیر:علم تعبیر وہ علم ہے جس میں خوابوں کی تعبیر صحیح صحیح دی جاسکے ۔ غلط تعبیر دینے سے انسان محفوظ رہے۔ علم تعبیر کاموضوع :علم تعبیر کاموضوع خواب سے ہے کیونکہ اس علم میں خواب کے متعلق حالات بیان کیے جاتے ہیں۔$علم تعبیر کاموجد$گو ہر چیز کاموجد درحقیقت حق تعالیٰ ہے لیکن عرف عام میں ہر علم کا موجد اس شخص کو کہتے ہیں جس نے سب سے پہلے اس علم کو دنیا میں رواج دیا ہو۔ جیسے علم منطق کاموجد ارسطو اور علم عروض کاموجد خلیل نحوی ہے۔ پس علم تعبیر کے موجد اور واضح حضرت یوسف علیہ السلام ہیں۔ جن کو سب سے پہلے یہ علم خدا تعالیٰ کی طرف سے عطا ہوا ۔ انہوںنے اس کو دنیا میں مروج کیا ۔ چنانچہ ارشاد باری تعالیٰ ہے :{وَ کَذٰلِکَ یَجْتَبِیْکَ رَبُّکَ وَ یُعَلِّمُکَ مِنْ تَاْوِیْلِ الْاَحَادِیْثِ} (ترجمہ)’’اے یوسف !اسی طرح تیرا رب تجھے برگزیدہ بنالے گا اور تجھے علم تعبیر خواب عطا فرمائے گا۔ ‘‘ اس آیت میں یوسف علیہ السلام سے علم تعبیر خواب عطا فرمانے کا وعدہ کیاگیاہے۔ پھر یہ وعدہ پورا بھی کردیاگیا۔ یعنی حضرت یوسف علیہ السلام اس بات کاخود اقرار کرتے ہیں کہ { رَبِّ قَدْ اٰتَیْتَنِیْ مِنَ الْمُلْکِ وَ عَلَّمْتَنِیْ مِنْ تَاْوِیْلِ الْاَحَادِیْث} (ترجمہ)اے میرے پروردگار ! تونے مجھے سلطنت بھی عطا فرمائی ہے اور علم تعبیر خواب بھی عطا فرمایا ہے۔$$حضرت یوسف علیہ السلام سے علم تعبیر دنیا میں اس طرح مشہور و مروج ہواکہ جن دنوں آپ زلیخا کی خواہش نفسانی پوری نہ کرنے کے باعث مصر کے جیل خانے میں قید کردیئے گئے تھے ، ان دنوں آپ کے ہمراہ دو قیدی اور گرفتار ہو کر اسی جیل خانے میں گئے تھے۔ دونوں کو جیل میں خواب دکھائی دیئے۔ چنانچہ اس آیت میں ان دونوں کے خواب کاتذکرہ ہے :{ِ قَالَ اَحَدُھُمَآ اِنِّیْٓ اَرٰنِیْٓ اَعْصِرُ خَمْرًا وَ قَالَ الْاٰخَرُ اِنِّیْٓ اَرٰنِیْٓ اَحْمِلُ فَوْقَ رَاْسِیْ خُبْزًا تَاْکُلُ الطَّیْرُ مِنْہُ نَبِّئْنَا بِتَاْوِیْلِہٖ اِنَّا نَرٰکَ مِنَ الْمُحْسِنِیْنَ}(ترجمہ)یوسف علیہ السلام کے ہر دو یار ان جیل میں سے ایک نے کہا کہ میں نے خواب میں اپنے آپ کو دیکھاہے کہ میں شراب نچوڑ (بنا) رہاہوں اور دوسرے نے کہا کہ مجھے خواب میںیہ دکھائی دیا ہے کہ میں اپنے سر پر روٹیاں اٹھائے ہوئے ہوں ، ان روٹیوں کو پرندے کھاتے جاتے ہیں۔ اے یوسف ! آپ ہمیں ان خوابوں کی تعبیر بتادیجیے ۔ کیونکہ آپ ہمیں نیکوکار معلوم ہوتے ہیں ۔ چنانچہ حضرت یوسف علیہ السلام نے ان دونوں رفیقوں کے خواب کی تعبیر بیان فرمائی {یٰصَاحِبَیِ السِّجْنِ اَمَّآ اَحَدُ کُمَا فَیَسْقِیْ رَبَّہ خَمْرًا وَ اَمَّا الْاٰخَرُ فَیُصْلَبُ فَتَاْکُلُ الطَّیْرُ مِنْ رَّاْسِہ}(ترجمہ)اے میرے جیل کے دو رفیقو! تم میں سے ایک تو اپنے آقا (عزیز مصر ) کا ساقی شراب ہوگا اور دوسرے کو سولی پر چڑھایاجائے گا اور پرندے اس کے سر کو (نوچ نوچ ) کر کھا جائیں گے۔ چنانچہ ایسا ہواکہ ایک جیل خانہ سے رہا ہو کر عزیز مصر کاساقی بن گیا اور دوسرے کو کسی جرم میں پھانسی ہوگئی۔$$جس کی بابت حضرت یوسف علیہ السلام نے یہ کہاتھاکہ تو عزیز مصر کا ساقی بن جائے گا، اس کو رہا ہوتے وقت آ پ نے ارشاد فرمایا تھاکہ بھی موقع پا کر بادشاہ مصر کے سامنے کبھی میرا ذکر خیر کردیجئو۔اس نے وعدہ کیا، لیکن رہائی کے بعد اس کو یہ وعدہ بھول گیا۔$$اتفاقاً ایک دفعہ بادشاہ مصر کو خواب دکھائی دیا۔ چنانچہ ارشاد باری ہے :{ وَ قَالَ الْمَلِکُ اِنِّیْٓ اَرٰی سَبْعَ بَقَرٰتٍ سِمَانٍ یَّاْکُلُھُنَّ سَبْعٌ عِجَافٌ وَّ سَبْعَ سُنْبُلٰتٍ۔م        خُضْرٍ وَّ اُخَرَ یٰبِسٰتٍ یٰٓاَیُّھَا الْمَلَاُ اَفْتُوْنِیْ فِیْ رُئْیَایَ اِنْ کُنْتُمْ لِلرُّئْ یَا تَعْبُرُوْن}(ترجمہ)اور شاہ مصر نے کہاکہ مجھے خواب میں نظر آیا ہے کہ سات موٹی گایوں کو سات پتلی دبلی گائیں کھا رہی ہیں اور سات سبز اور سات خشک بالیں دکھائی دی ہیں۔ اے سردار !اگر خواب کی تعبیر دے سکتے ہو تو میرے اس خواب کی تعبیر بتائو۔ اس پر ساقی کو حضرت یوسف علیہ السلام کاوعدہ یاد آیا اور شاہ مصر کے روبرو آپ کاذکر خیر کرکے عرض کیا کہ اگر حکم ہو تو میں جیل خانہ میں جا کر حضرت یوسف علیہ السلام کی خدمت اقدس میں حاضر ہو کر اس خواب کی تعبیردریافت کرآئوں ۔ چنانچہ شاہ مصر کے حکم سے وہ ساقی حضرت یوسف علیہ السلام کی خدمت اقدس میں حاضر ہوا اور شاہ مصر کا خواب کاخواب بالتفصیل آپ کے سامنے بیان کرکے اس کی تعبیر آپ سے دریافت فرمائی۔ آپ نے اس خواب کی تعبیر یوں بیان فرمائییَّاْکُلْنَ مَا قَدَّمْتُمْ لَھُنَّ اِلَّا قَلِیْلًا مِّمَّا تُحْصِنَ وْنَ { قَالَ تَزْرَعُوْنَ سَبْعَ سِنِیْنَ دَاَبًا فَمَا حَصَدْتُّمْ فَذَرُوْہُ فِیْ سُنْبُلِہٓ ۔ اِلَّا قَلِیْلًا مِّمَّا تَاْکُلُوْنَ ثُمَّ یَاْتِیْ مِنْ م بَعْدِ ذٰلِکَ سَبْعٌ شِدَادٌ ثُمَّ یَاْتِیْ مِنْ م بَعْدِ ذٰلِکَ عَامٌ فِیْہِ یُغَاثُ النَّاسُ وَ فِیْہِ یَعْصِرُوْن}حضرت یوسف علیہ السلام نے (شاہ مصر کے خواب کی تعبیر کے متعلق یوں ) فرمایاکہ تم لوگ سات سال اپنی عادت کے مطابق کھیتی بئو گے اور جس قدر کھیتی تم کاٹو گے اس کو بالوں میں ہی (بطور ذخیرہ) رہنے دو گے ، لیکن تھوڑی سی اپنے لیے کھانے کے لیے استعمال میں لے آئو گے ) پھر اس کے بعد سات سال سخت (قحط سالی کے ) آئیں گے جن میں گذشتہ سات برس کاجمع کیاہوا اناج سب کا سب ختم ہوجائے گا لیکن تھوڑا سا بچ جائے گا، جس کو تم بڑی حفاظت سے رکھ لوگے ۔ پھر اس کے بعد ایک ایسا (خوش حالی کا ) سال آئے گا کہ جس میں خوب بارش ہوگی اور لوگ شراب انگور بنانے لگیں گے۔$علم تعبیر کے چھ مشہور امام$گو علم تعبیر میں اکثر اولیاء کرام و علمائے ربانی کو کافی دسترس ہوئی ہے ، لیکن مندرجہ ذیل چھ بزرگ اس علم میں خاص طور پر ماہر مشہور اور یکتائے زمانہ ہو کر گزرے ہیں۔ یہی وجہ ہے کہ اس علم میں عموماً ان ہی چھ اماموں کے اقوال بطور سند پیش کیے جاتے ہیں ۔ وہ یہ ہیں :۱۔ حضرت دانیال علیہ السلام ،	۲۔حضرت امام جعفر صادق رضی اللہ تعالیٰ عنہ 	۳۔ حضرت امام محمد بن سیرین ؒ 	۴۔ حضرت امام جابرمغربی ؒ (حضرت امام ابراہیم کرمانی رحمۃ اللہ علیہ ) 		۶۔حضرت امام اسماعیل بن اشعث ؒنو ٹ:اگرچہ یہ چھئوں امام علم تعبیر میں بجائے خود یگانہ روزگار تھے ، لیکن حضرت امام محمدبن سیرین ؒ کا نام نامی اس علم میں خاص طور پر زبان زد خلائق ہے ۔ گویا یوں کہنا زیادہ مناسب معلوم ہوتاہے کہ حضرت ابن سیرین ؒ بلحاظ شہرت علم تعبیر کے آسمان کے آفتاب ہیں۔علم تعبیر کی مشہور کتابیں ویسے تو علم تعبیر کی ہر زبان میں بے شمار کتابیں ہیں۔ مگر مندرجہ ذیل کتابیں اس فن میں زیادہ مشہور اور مقبول اور مسند ہیں ۔ کیونکہ ان کتابوں کے مصنفین اس علم میں ماہرو کامل ہو کر گزر ے ہیں۔ وہ کتب یہ ہیں ۱۔	کتاب الوصول مصنفہ حضرت دانیال علیہ السلام 		۲۔ 	کتاب التقسیم مصنفہ حضرت امام جعفر صادق رضی اللہ عنہ ۳۔	کتاب جامع مصنفہ حضرت امام ابن سیرین ؒ		۴۔	کتاب دستور مصنفہ حضرت امام اسماعیل کرمانی ؒ۵۔	کتاب الارشاد مصنفہ امام جابر مغربی رحمۃ اللہ علیہ 		۶۔	کتاب التعیر مصنفہ حضرت امام اسماعیل اشعثؒ۷۔	کتاب کنزالرؤیا مصنفہ امام مامونی رحمۃ اللہ علیہ 		۸۔	کتاب بیان التعیر مصنفہ حافظ ابن اسحاق رحمۃ اللہ علیہ۹۔	کتاب التعیر مصنفہ حافظ ابن اسحاق رحمۃ اللہ علیہ 		۱۰۔	کتاب حمل الدلائل والمنامات ۱۱۔	کتاب مبادی التعبیر 				۱۲۔	کتاب ایضاح التعیر امام فخری رحمۃ اللہ علیہ ۱۳۔	کتاب کافی الرؤیا 				۱۴۔	کتاب التعیر مصنفہ بطائوس ۱۵۔	کتاب مفرح الرؤیا 				۱۶۔	کتاب تحفۃ الملوک ۱۷۔	کتاب منہاج التعیر مصنفہ امام خالد اصفہانی رحمۃ اللہ علیہ	۱۸۔	کتاب مقدمۃ التعیر۱۹۔	کتاب حقائق الرؤیا 				۲۰۔	کتاب وجین مصنفہ امام محمد بن شاہویدؒعلم تعبیر کے لیے کون کون سے علوم ضروری ہیںعلم تعبیر میں ماہر و کامل ہونے کے لیے مندرجہ ذیل علوم کاجاننا نہایت ضروری ہے۔۱۔ علم تفسیر 	۲۔علم حدیث	۳۔علم ضرب الامثال 	۴۔اشعار عرب	۵۔نوادر	۶۔علم اشقاق(علم صرف کا ایک حصہ)۷۔علم لغات 	۸۔علم الفاظ متداولہ۔علم تعبیر کی فضیلت و تصدیق آیات قرآنی سے علم تعبیر ایک نہایت افضل علم ہے۔ اس کی فضیلت مفصلہ ذیل دلائل قرآنی سے ثابت ہے۔۱۔جس چیز کو اللہ تعالیٰ اپنے خاص انعامات میں شمار کرے اس کے افضل ہونے میں کوئی کلام نہیں ۔ چنانچہ علم تعبیر کو خدا تعالیٰ نے انعامات یوسفی میں شمار کیاہے۔ ارشاد باری ہے :{ وَ کَذٰلِکَ مَکَّنَّا لِیُوْسُفَ فِی الْاَرْضِ وَ لِنُعَلِّمَہ مِنْ تَاْوِیْلِ الْاَحَادِیْثِ}(ترجمہ)اسی طرح ہم نے یوسف علیہ السلام کو اس ملک(مصر) میں سلطنت عطا فرمائی اور اس کو علم تعبیر خواب سکھایا۔ اگر یہ علم اچھا اور افضل نہ ہو تا تو حق تعالیٰ اس کو اپنے انعامات میں کیوں ذکر کرتا۔ انعامات الٰہی میں اس کامذکور ہونا اس بات کی روشن دلیل ہے کہ علم تعبیر ایک نہایت افضل اور اعلیٰ علم ہے۔ ۲۔جناب سرور عالم ﷺنے معراج شریف کے بعد ایک خواب دیکھا ۔ جس کی خدا تعالیٰ خود تصدیق فرماتاہے چنانچہ ارشاد خداوندی ہے : {لقدصدق اللّٰہ رسولہ الرویا بالحق}(ترجمہ)حق تعالیٰ نے اپنے رسول ﷺکاخواب سچ کر دکھایا۔ جب خدا تعالیٰ نے سید الکونین خاتم النبیین حضرت محمد ﷺکے خواب کی تصدیق فرمائی ہے تو ثابت ہوا کہ خواب ایک نہایت پر اسرار چیز ہے ۔ جبھی تو سید الانبیاء ﷺکو بھی خواب دکھایاگیا ہے ، اور اللہ تعالیٰ نے آپ ﷺکے اس خواب کی تصدیق فرمائی۔یہ ظاہر بات ہے کہ جو چیز پیغمبروں کو بطور انعام نصیب ہو اور اس کو خدا تعالیٰ صحیح اور درست بھی فرمادے ۔ اس کے افضل ہونے میں کس کو کلام ہوسکتاہے ؟جب ثابت ہواکہ خواب ایک پر اسرا رنعمت ہے تو ساتھ ہی اس سے یہ بات بھی لازمی طور پر ثابت ہوگئی کہ خواب کی تعبیر کاعلم بھی ایک نہایت اعلیٰ اور افضل چیز ہے۔ کیونکہ یہ بات اظہر من الشمس ہے کہ علم کی شرافت اس کے موضوع کی شرافت سے ہوتی ہے۔ یعنی جس علم کا موضوع (جس کے حالات اس علم میں مذکور ہیں ) اچھا ہو ۔ وہ علم بھی اچھا ہوتاہے اور جس علم کاموضوع خراب ہو وہ علم خراب ہی ہوتاہے جیسے علم سحر، اور آیت مذکورہ بالاسے خواب کاافضل ہونا ثابت ہوچکاہے ۔ پس ثابت ہواکہ جس علم میں خواب کے حالات مذکور ہیں ، وہ علم (علم تعبیر خواب ) بھی افضل و اعلیٰ ہوتاہے۔۳۔	کسی انسان کو بلا گناہ جان بوجھ کرذبح کردینا ایک بدترین اور نہایت کبیرہ گناہ ہے۔ جس کی سزا قرآن مجید کی رو سے ہمیشہ ہمیشہ دوزخ میں رہا ہے اور یہ بات تمام اہل اسلام کے نزدیک مسلم ہے کہ انبیاء گناہوں بالخصوص کبیرہ گناہوں سے بالکل معصوم اور پاک ہوتے ہیں ، لیکن باایں ہمہ حضرت ابراہیم علیہ السلام کو جب یہ خواب آیاکہ {َ اِنِّیْٓ اَرٰی فِی الْمَنَامِ اَنِّیْ اَذْبَحُکَ }(ترجمہ) اے اسماعیل ! میں نے خواب میں دیکھاہے کہ تجھے (راہ خدا ) میں ذبح کررہاہوں تو حضرت ابراہیم علیہ السلام ،حضرت اسماعیل علیہ السلام کی رضا مندی سے ان کو ذبح کرنے کے لیے تیار ہوگئے۔ چنانچہ ارشاد باری ہے {وَتَلَّہٗ لِلْجَبِیْنِoوَنَادَیْنٰہُ اَنْ یّٰا۔ِٓبْرٰھِیْمُo قَدْ صَدَّقْتَ الرُّؤْیَا اِِنَّا کَذٰلِکَ نَجْزِی الْمُحْسِنِیْن}٭(ترجمہ)اور ابراہیم ! بے شک تونے خواب کو سچ کر دکھایاہے۔ ہم نیک لوگوں کو اسی طرح اجر دیا کرتے ہیں۔پس اگر خواب کوئی اعلیٰ اور افضل چیز نہ ہوتی تو حضرت ابراہیم علیہ السلام محض خواب کی بناء پر اپنے لخت جگر کو ذبح کرنے کے لیے تیار نہ ہوتے اور خدا تعالیٰ آپ کو امحان میں پاس ہونے کا یہ بہترین اور زریں سر  ٹیفکیٹ عطا نہ فرماتا کہ { یّٰا۔ِٓبْرٰھِیْم o قَدْ صَدَّقْتَ الرُّؤْیَا }۔ اے ابراہیم علیہ السلام !بے شک تونے خواب سچ کر دکھایا۔ پس اس آیت سے بھی خواب کی فضیلت روز روشن کی طرح ثابت ہوگئی اور ساتھ ہی لازمی طور پر یہ بھی ثابت ہوگیا کہ جس چیز میں اس اعلیٰ و افضل چیز کاتذکرہ ہو وہ علم (علم التعبیر خواب ) بھی اعلیٰ و افضل ہوتاہے۔علم تعبیر کی فضیلت احادیث نبوی ﷺسے ۱۔حدیث شریف میں آیا ہے کہ علم تعبیر خواب حضرت یوسف علیہ السلام کا ایک علمی معجزہ تھا اور یہ ایک بدیہی ٍ(ظاہر) بات ہے کہ جو چیز پیغمبر کامعجزہ ہو وہ یقیناً افضل و اعلیٰ ہواکرتی ہے۔۲۔حضرت انس رضی اللہ عنہ سے روایت ہے کہ جناب سرور کائنات ﷺنے ارشاد فرمایاہے کہ الرویا جزء من ستۃ واربعین جزء من النبوۃ(یعنی مومن کا خواب نبوت کاچھیالیسواں حصہ ہوتاہے) تمام انسانی کمالات میں نبوت سب سے اعلیٰ و افضل کمال ہے۔ جس کی وجہ سے انسان فرشتوں سے بھی اضل ہوجاتاہے تو جو چیز اعلیٰ و افضل چیز کا جزء (حصہ) وہ بھی افضل و اعلیٰ ہی ہواکرتی ہے ۔ مکرر ثابت ہوا کہ خواب ایک اعلیٰ و افضل چیز ہے اور یہ بھی ثابت ہوچکا ہے کہ جس علم میں اعلیٰ چیز کا تذکرہ ہو وہ علم بھی اعلیٰ ہی ہو ا کرتاہے۔ لہٰذاثابت ہوا کہ علم تعبیر ایک اعلیٰ و افضل چیز ہے ۔ کیونکہ اس میں خواب جیسی اعلیٰ و افضل چیز کے حالات مذکور ہوتے ہیں۔۳۔حدیث شریف میں آیا ہے کہ حضرت عبداللہ بن عباس رضی اللہ عنہما سے روایت ہے کہ جناب سروردوعالم ﷺنے فرمایا ہے کہ خواب بھی ایک قسم کی وحی ہے جس کے ذریعے خدا تعالیٰ خواب دیکھنے والے کو اس بھلائی یا برائی سے مطلع کردیتاہے ، جو اس کو پہنچنے والی ہوتی ہے ۔ تاکہ وہ شخص دنیامیں مغرور نہ ہوجائے اور خدائے ذوالجلال کے حکم سے غافل نہ رہے۔ اس حدیث سے ثابت ہواکہ خواب ایسی اعلیٰ چیز ہے کہ گویا وہ وحی ہے۔۴۔حضرت ابوہریرہ رضی اللہ عنہ فرماتے ہیں کہ جب رسول اللہ ﷺبیمار ہوتے تو صحابہ کرام ؓ غمگین ہوکر حاضر ہوئے اور عرض کیاکہ آپ ہم کو کارخیر سے مطلع فرمایاکرتے تھے ۔ اگر اب خدانخواستہ آپ کی اجل پہنچی تو ہم کو کون مطلع کیاکرے گا ؟ اور دینی و دنیاوی امور کی خیر و بھلائی ہمیں کس طرح معلوم ہوا کرے گی ؟ حضور ﷺنے جواب میں ارشاد فرمایا کہ بعد وفاتی ینقطع الوحی ولا ینقطع المبشرات ۔ یعنی میری وفات کے بعد وحی ختم ہوجائے گی ۔ لیکن مبشرات بند نہ ہوںگے۔ صحابہ کرام ؓ نے عرض کیا کہ مبشرات کیا چیز ہے ؟ حضور ﷺنے فرمایاکہ الرؤیا بالصالحۃ التی یراھا المراء الصالح یعنی مبشرات وہ اچھے خواب ہیں جو نیک بندوں کو دکھائی دیتے ہیں۔ اس حدیث سے ثابت ہواکہ اچھے خواب نبوت کے قائم مقام ہیں۔ یہ ظاہر ہے کہ جو چیز کسی اعلیٰ و افضل چیز کے قائم مقام ہووہ بھی اعلیٰ و افضل ہی ہواکرتی ہے ۔ تو ثابت ہواکہ خواب ایک اعلیٰ و افضل چیز ہے ۔ یہ بھی بار ہا ثابت ہوچکاہے کہ جس علم کاموضوع اعلیٰ و افضل ہو وہ علم بھی اعلیٰ و افضل ہی ہواکرتاہے ۔ پس ثابت ہواکہ علم تعبیر خواب ایک اعلیٰ و افضل علم ہے۔۵۔حضرت ابو سعید خدری رضی اللہ عنہ فرماتے ہیںکہ میں نے حضرت رسول خدا ﷺسے سناہے کہ ایک دن صحابہ کرام رضی اللہ تعالیٰ عنہم سے یہ فرمارہے تھے کہ جب تم میں سے کوئی شخص کوئی اچھا خواب دیکھے تو اس کو چاہیے کہ وہ حق تعالیٰ کاشکر ادا کرے اور اس خواب کو اپنے مومن دوستوں اور بھائیوں کے سامنے بیان کرے اور اگر بُرا خواب دیکھے اور دیکھنے والا نیک بندہ ہو تو چند بار یہ کہے ۔ اعوذ باللہ من الشیطٰن الرجیم۔(ترجمہ)’’میں راندے ہوئے شیطان سے خدا کی پناہ مانگتاہوں ‘‘ اور اس خواب بد کو کسی سے بیان نہ کرے۔ تاکہ اس کو کسی قسم کانقصان اور صدمہ نہ پہنچے۔ اس حدیث سے بھی خواب کی عظمت شان ثابت ہوتی ہے۔ جب ہی تو حضور ﷺاپنے صحابہ کرام رضی اللہ تعالیٰ عنہم کو خواب کے بیان کرنے یا نہ کرنے کی تاکید فرماتے ہیں۔ اگر غیر ضروری یا ادنیٰ یز ہوتی تو اس قدر تاکید نہ فرماتے ۔$$علم تعبیر کی فضیلت صحابہ کرام اور بزرگا دین کے اقوال سے ۱۔حضرت عبداللہ بن عباس رضی اللہ تعالیٰ عنہما کاقول ہے کہ سب سے پہلی نعمت جو اللہ تعالیٰ نے آنحضرت ﷺکو عطا فرمائی وہ یہ تھی کہ آپ نے خواب میں ایک مقرب فرشتے کو دیکھا جو آپ سے اس طرح ہم کلام ہواکہ اے محمد ! ﷺآپ کو خوشخبری ہو کہ آپ کو اللہ تعالیٰ نے انبیاء کے گروہ میں ممتاز فرمایا ہے اور آپ کو خاتم الانبیاء (آخری نبی ) بنایا ہے ، اور آپ کے حق میں خدا تعالیٰ نے یہ ارشاد فرمایا ہے {وَ لٰکِنْ رَّسُوْلَ اللّٰہِ وَ خَاتَمَ النَّبِیّٖنَ }(ترجمہ) یعنی محمد ﷺتمہارے مردوں میں سے کسی مرد کے باپ نہیںہیں بلکہ اللہ کے رسول اور آخری نبی ہیں۔ جب حضور ﷺبیدار ہوئے تو آپ نے اس کی تعبیر خواب نبو ت سے فرمائی ۔حضرت عبداللہ بن عباس رضی اللہ تعالیٰ عنہما کے اس قول سے ثابت ہواکہ خواب ایک ایسی اعلیٰ و افضل نعمت ہے جس کی بدولت حضور ﷺکو پیغمبری کی بشار ت ملی اور جس کے ذریعے آپ کو مقرب فرشتے (جبریل علیہ السلام کی زیارت حاصل ہوئی تو جس علم میں ایسی افضل چیز کا ذکر ہو ، لامحالہ وہ بھی افضل ہی ثابت ہوئی۔ پس اس قول صحابی سے بھی علم تعبیر کی فضیلت سے بخوبی ثابت ہوگئی ۔$۲$۔حضرت ہشام بن روہ ؓ اپنے باپ سے روایت کرتے ہیں کہ انہوںنے (عروہ ) نے فرمایاکہ قرآن مجید میں جو یہ مذکور ہے کہ لھم البشریٰ فی الحیوۃ الدنیا ۔یعنی ان نیک بندں کے لیے اس دنیا کی زندگی میں بھی بشارت (خوشخبری) ہوتی رہتی ہے اس آیت میں بشارت سے مراد نیک بندوں ا خواب ہی ہے۔ خواہ نیک بندہ خود کوئی نیک خواب دیکھے یا کوئی اور شخص اس کو خواب میں دیکھے۔ اس قول صحابی سے بھی یہ امر بخوبی ثابت ہوگیاکہ خواب ایک ایسی اعلیٰ و افضل چیز ہے جس کو قرآن میں بشری (خوشخبری ) سے تعبیر کیاگیاہے۔ خواب کی افضلیت سے علم تعبیر خواب کی افضلیت بھی بطریق سابق ثابت ہوگئی ۔۳۔حضرت ابن سیرینؓ فرماتے ہیںکہ علم تعبیراور دیگر علوم میں یہ فرق ہے کہ علم کا طالب اس علم کے اصول کے خلاف نہیں کرسکتا اور اس کا قیاس قابل تعبیر نہیںہوتا اور اس کو تعبیر کاطریقہ معلوم نہیں ہوسکتا مگر یہ علم ایسا نازک ہے کہ اس کے اصول ایک حالت پر قائم نہیں رہتے۔ کیونکہ لوگوں کے حالات بدلتے رہتے ہیں ۔ بموجب ان کی شکل و شباہت اور صفت و دیانت اور ہمت و اعتقاد کے ۔ اوقات کے اختلاف سے بھی اس علم میں تبدیلی واقع ہوجاتی ہے۔ کیونکہ کسی وقت تو تعبیر مثل اور اصل کے ساتھ کرنی پڑتی ہے اور کسی وقت اس کی ضد اور نقیض کے ساتھ کی جاتی ہے ۔ کبھی خواب درست ہوتاہے اور کبھی نادرست ۔اس قول سے بھی یہ بات بخوبی ثابت ہوچکی ہے کہ یہ علم بڑا ہی لطیف اور نازک ہے اور یہ اظرمن الشمس ہے کہ نازک چیز اعلیٰ و افضل ہی ہواکرتی ہے۔$$کن کن لوگوں سے تعبیر خواب پوچھنا منع ہے ؟حضرت امام جعفر صادق رضی للہ عنہ فرماتے ہیںکہ چار قسم کے لوگوں سے تعبیر خواب پوچھنا جائز ہے۔۱۔بے دین لوگوں سے جو شریعت کے پابند نہ ہوں کیونکہ تعبیر خواب نیک اور بابرکت لوگوں سے پوچھنی چاہیے اور بے دین لوگ خدا کی نا فرمانی کے باعث راند ہ درگاہ الٰہی ہوتے ہیں ۔ ان میں خیر وبرکت کہاں (مؤلف )۲۔عورتوں سے کیونکہ تعبیر خواب میں بڑی عقل اور سمجھ درکار ہے اور یہ ظاہر ہے کہ عورتیں ناقص العقل ہوتی ہیں ، اسی لیے شریعت محمدی ﷺمیں دو عورتوں کی گواہی ایک مرد کی گواہی کے قائم مقام رکھی گئی ہے۔ (مؤلف(۳۔جاہلوں سے جو علم دینی سے بخوبی واقف نہ ہو۔ دنیاوی علوم میں خواہ وہ ولایت پاس ہی کیوں نہ ہوں ۔ کیونکہ پہلے مذکور ہو چکاہے کہ معبر (تعبیر بتانے والے ) کو علم تفسیر و حدیث وغیرہ کاعالم ہوناضروری ہے۔ (مؤلف(۴۔دشمنوں سے کیونکہ دشمن بھی خیر وبرکت سے خالی ہوتے ہیں ۔ نیز ان سے یہ بھی اندیشہ ہے کہ وہ خواب کی تعبیر بری بتائیں اور یہ ظاہر ہے کہ خواب کی تعبیر جیسی بتائی جائے گی ۔ ویسی ہی واقع ہوجاتی ہے۔ چانچہ ارشاد باری تعالیٰ ہے :{قُضِیَ الْاَمْرُ الَّذِیْ فِیْہِ تَسْتَفْتِیٰنِ}(حضرت یوسف علیہ السلام جیل میں فرماتے ہیںکہ اے میرے جیل کے دونوں رفیقو ) جس جس بات کی تم نے مجھ سے تعبیر پوچھی ہے ۔ وہ میری تعبیر کے مطابق ہی بحکم خداوندی واقع ہوجائے گی۔$$معبر میں کن کن آداب و شرائط کا پایا جانا ضروری ہےمعبر یعنی تعبیر بتانے والے میں مندرجہ ذیل آداب و شرائط کاپایاجانا ضروری ہے۔حضرت امام ابن سیرین رحمۃ اللہ علیہ فرماتے ہیںکہ معبر کو علاوہ عالم دین ہونے کے ان باتوں کا بھی پابند ہونا ضروری ہے کہ لوگوں کے طور اطوار و خصائل و عادات اور احوال کو خوب پہچانے اور اللہ تعالیٰ سے ہمیشہ یہی توفیق مانگتا رہے کہ خداتعالیٰ اس کی زبان پر اچھی اور ثواب کی بات ہی جاری کرے گا اور گناہوں سے بچتا رہے گا اور لقمۂ حرام کھانے اور بیہودہ باتیں کہنے اور سننے سے دور رہے تاکہ وہ العلماء ورثۃ الانبیاء کامصداق بن جائے۔ حضرت امام ابراہیم کرمانی رحمۃ اللہ علیہ فرماتے ہیں کہ معبر کو ان آداب کاملحوظ رکھنا نہایت ضروری ہے کہ وہ خواب کو نہایت ہوشیاری اور خاص توجہ سے سنے اور خواب پوچھنے والے کے دین ،مذہب اور خیالات سے واقفیت حاصل کرلے ۔ تاکہ یہ معلوم ہوجائے کہ سائل سچ کہہ رہاہے یا جھوٹ کیونکہ جناب رسالت مآب ﷺنے فرمایا اصدقکم رویا صدقکم حدیثاً ۔ یعنی جو انسان تم میں سے زیادہ سچا ہو تا ہے وہی شخص خواب بیان کرنے میں بھی تم سب سے زیادہ راست گو اور سچاہوتاہے۔حضرت ابن سیرین ؒ فرماتے ہیںکہ معبر کے لیے یہ ضروری ہے کہ جب وہ خواب کو سنے تو باوضو ہو۔ اگر سائل معبر کادشمن ہو تو محض دشمنی کی وجہ سے اس کے برخلاف تعبیر نہ دے۔ اگر خواب کی تعبیر سائل کے لیے نقصان دہ ہو تو اس تعبیر کو لوگوں سے بیان نہ کرے۔ حضرت دانیال رضی اللہ عنہ فرماتے ہیںکہ معبر کو چاہیے کہ وہ دانا اور پارسا ہووے اور خاموش رہنے والا اور صاحب علم بھی ہو اور گناہوں سے پرہیز رکھے اور جس وقت اس سے تعبیر پوچھی جائے تو وہ ہوشیار اور متوجہ ہو اور سائل سے سوال بکمال احتیاط سنے اور یہ بھی معلوم کرلے کہ سائل کوئی بادشاہ ہے یا ادنیٰ رعیت۔ سردار قوم ہے یا کوئی حقیر اور جاہل ، غریب ہے یا امیر؟ عورت فارغ البال ہے یا مشغول اور خواب سائل نے موسم گرما میں پوچھاہے ، یا موسم سرما میں ۔ جب وہ ان تمام امور کو معلوم کرلے تو ہر ایک بات کی تعبیر اس علم کے استادوں کے اصول و قواعد کے مطابق سمجھ کر بتادے ۔ یوں ہی بلاسوچے سمجھے اپنی طرف سے ہرگز ہرگز تعبیر نہ بتائے۔$$حضرت ابن سیرین ؒ باوجود یہ کہ علم تعبیر کے یکتا امام تھے ، لیکن جس خواب کی تعبیر ان کی سمجھ میں نہیں آتی تھی اس کی تعبیر ہرگز نہ بیان کرتے تھے۔ ابو حاتم اصمعی حضرت ابو المقدم سے روایت کرتے ہیں کہ حضرت امام ابن سیرین رحمۃ اللہ علیہ فرماتے ہیں کہ معبر کو چاہیے کہ وہ پہلے سائل کی بات کو خوب اچھی طرح سے سن لے اور اس کی تعبیر خوب سمجھے اور اس میں غور و تامل کرے۔ اگر کوئی بات سخت ہو لیکن اس کے معنے صحیح ہوں تو جیساکچھ اور جس طرح سے اس کی تعبیر کااحتمال ہو اسی کے مطابق اس وقت تعبیر کردے ، اور اگر بات کے درمیان کوئی زائد اور فضول مضمون ہو تو اس زائد مضمون کو الگ کردے اور اصل بات کی تعبیر کردے اور اگر بات کے درمیان کوئی زائد اور فضول مضمون ہو تو اس زائد مضمون کو الگ کردے اور اصل بات کی تعبیر کرے۔ اگر تمام خواب بے جوڑ اور مختلف ہو اور اس کا کوئی مضمون ایک دوسرے سے ملتانہ ہو تو ایسے خواب کو نام سے تعبیر کردے یا اس کی طبیعت، بیان ، گفتگوخوبصورتی اور بدصورتی سچ اور جھوٹ وغیرہ کو ملحوظ رکھ کر تعبیر معلوم کرلے۔ اگر اس کے خواب کی تعبیر بری آتی ہو تو سائل سے بیان نہ کرے اور اس سے پوشیدہ رکھے۔ $$حضرت امام ابراہیم کرمانی رحمۃ اللہ علیہ فرماتے ہیںکہ معبر قبرستان میں خواب کی تعبیر نہ کرے۔حضرت دانیال رحمۃ اللہ علیہ فرماتے ہیںکہ معبر کو چاہیے کہ سائل کے باپ کے نام کو ملحوظ رکھے ۔ اگر سائل یا سائل کے باپ کانام پیغمبروں کے ناموں میں سے ہو تو ازروئے حساب جذ روفال اس کی تعبیر خیر اور بشارت اور خوشی کے ساتھ کرے اور اس کانام کوئی برا ہو تو اس کی تعبیر شروفساد کے ساتھ کرے۔حضرت ابن سیرین رحمۃ اللہ علیہ فرماتے ہیںکہ معبر کو چاہیے کہ سب سے پہلے سائل کانام اور مرتبہ ، مذہب اور سیرت ، خصلت اور عقل و فہم معلوم کرے۔ پھر یہ دیکھے کہ خواب دن کے وقت دیکھا ہے یا رات کے وقت اور یہ نگاہ رکھے کہ سائل سوال کے وقت کیا حرکت کرتا ہے اور خواب کو کس طریق پر بیان کرتاہے اور پھر فصل فارسی مہینے کی اور دن عربی مہینے کا معلوم کرے ، تب کہیں جا کر اس خواب کی تعبیر کو سوچ سمجھ کر بتائے۔حضرت جابر مغربی رحمۃ اللہ علیہ فرماتے ہیںکہ معبر کو تعبیر خواب میں ایسا تجربہ کار ہونا چاہیے جیسے طبیب بیماروں کے علاج میں تجربہ کار ہوتاہے۔$$خواب دیکھنے والے کو کون سے آداب و شرائط ملحوظ رکھنے چاہئیںحضرت ابراہیم کرمانی ؒ فرماتے ہیںکہ خواب دیکھنے والے کو چاہیے کہ اس نے جس طرح خواب دیکھا ہوبعینہ اسی طرح معبر کے سامنے بیان کردے۔ اس میں کمی بیشی ہرگز نہ کرے اور نہ ہی اس میں جھوٹ بولے اور نہ ہی جھوٹ موٹ خواب بنا کر پیش کرے۔ کیونکہ جیل خانہ میں یوسف علیہ السلام نے وہاں کے دو قیدی سائلوں کو ان کے بیان کردہ خوابوں کی تعبیر بتا کر صاف صاف کہہ دیا تھا کہ {قضی الامر الذی فیہ تستفیان }یعنی جس جس بات کی تم دونوں نے مجھ سے تعبیر دریافت کی ہے وہ میری تعبیر کے مطابق ہی بحکم خداوندواقع ہوجائے گا۔اگر خواب دیکھنے والا کوئی ہولناک خواب دیکھے جس سے وہ خو ف زدہ ہوجائے تو اس کو چاہیے کہ تین دفعہ آیت الکرسی پڑھ کر اپنے اوپر دم کرلے اور یہ کلام پڑھے۔ اعوذبرب موسیٰ وابراہیم من شرالرویا التی رایتھامن منامی ان یضرنی فی دینی و دنیای ومعیشتی عزجاھک وجل ثناؤک ولا إلہ غیرک(ترجمہ):میں حضرت موسیٰ اور حضرت ابراہیم علیہم السلام کے رب کی پناہ مانگتاہوں ۔ اس خواب کی برائی سے جو میں نے اپنے سونے کی حالت میں دیکھاہے۔ بوجہ اس کے کہ مبادا یہ مجھ کو کچھ ضرر اور نقصان پہنچائے۔ میرے دینی اور دنیاوی امور اور میرے روز گار میں الٰہی ! تیرا مرتبہ سب سے بڑھ کر ہے اور تیری تعریف جلیل الشان ہے اور تیرے سوا اور کوئی عبادت کے لائق نہیں ہے۔ اس کے بعد دورکعت نماز نفل پڑھے اور صدقہ دے تو اس خواب کے شراور نقصان سے محفوظ رہے گا۔$$شیطان خواب میں کون کون سی شکل بن کر نہیں آسکتا؟حضرت امام جابر مغربی رحمۃ اللہ تعالیٰ علیہ فرماتے ہیںکہ شیطان تمام خوابوں میں خواہ مخواہ دخل دیا کرتاہے اور اپنے آپ کو سب چیزوں کی مانند بنا کر پیش ہوتاہے ، لیکن خدا تعالیٰ پیغمبروں ، فرشتوں ، آسمان ، سورج ، چاند اور ستاروں کی مانند کوئی صورت اور شکل اختیار نہیں کرسکتا۔ کیونکہ اگر اس کو خدا تعالیٰ کی طرف سے یہ طاقت حاصل ہوتی ہے کہ وہ اپنے آپ کو ان چیزوں کے مانند بنا کر ظاہر کرسکتا تو تمام مخلوقات کے درمیان فتنہ اور گراہی پھیلادیتا کیونکہ اس طرح کبھی توو ہ اپنے آپ کو پیغمبروں کی صورت میں ظاہر کرتا اور صاحب خواب کو یہ کہتا کہ میں تجھ سے بہت خوش ہوںتو جو کچھ چاہے کیا کراور کسی دوسرے کو یہ کہتاکہ میں تیرا پیدا کرنے والا ہوں۔ میں نے تیرے سب گناہ معاف کردیئے ہیں اور تجھ کو میں نے بخش دیا ہے اور یوں ہی کئی ایک ایسی باتیں کہا کرتاکہ جن سے اللہ تعالیٰ کے بندوں کو گمراہ کردیتا۔ $ابن سیرین ؒکے علم تعبیر کے متعلق بعض اقوال و حکایاتحضرت ابن سیرین رحمۃ اللہ علیہ فرماتے ہیںکہ خواب میں ایک عجیب بات یہ دیکھی گئی ہے کہ بعض اوقات خواب میں کوئی خیر و بھلائی یا شر و آفت کی بات دیکھتاہے۔ جب وہ بیدار ہوتاہے تو بعینہ اسی طرح اس کو خیر وراحت یا شر وآفت پہنچ جاتی ہے۔ایک اس سے بھی زیادہ عجیب بات دیکھی گئی ہے وہ یہ کہ بہت سے آدمی کند ذہن اور کند زبان ہوتے ہیں جو کہ حالت بیداری میں ایک معمولی سا شعر بھی ٹھیک طور سے نہیں پڑھ سکتے اور نہ یاد کرسکتے ہیں، لیکن خواب میں وہی کُند ذہن اور کند زبان بخوبی پڑھتے اور یاد کرلیتے ہیں اور پھر بیداری کی حالت میں بھی درست طور سے پڑھ کر سنادیتے ہیں۔ علیٰ ہذا القیاس بہت سے جاہل اور ان پڑھ آدمی خواب میں ایسی ایسی حکمت آمیز باتیں اور اچھے اچھے لفظ کہنے لگتے ہیں کہ اس طرح کوئی حکیم اور عالم بھی نہیں کہہ سکتے اور جب وہ بیدار ہوتے ہیں تو پھر بھی وہ ان خواب کی باتوں کو دوہرا کر کہہ دیتے ہیں۔حکایت :کہتے ہیں کہ ایک شخص نے حضرت ابن سیرین رحمۃ اللہ علیہ سے سوال کیاکہ میں نے خواب میں دیکھاہے کہ میں نے نماز کی اذان کہی ، ابن سیرین رحمۃ اللہ علیہ نے فرمایا کہ تو اسلامی حج پورا کرے گا۔ اسی وقت ایک اور شخص آیا۔ اس نے بھی یہی سوال کیاکہ میں نے خواب میں اپنے آپ کو اذان نماز کہتاہوا دیکھاہے اس کو حضرت ابن سیرین ؒنے یہ تعبیر بتلائی کہ تجھے لوگ چوری کی تہمت لگائیں گے۔ اس پر حضرت کے شاگرد بولے کہ یہ دونوں خواب بظاہر ایک ہی صورت کے ہیں لیکن تعبیر آپ دونں کی ایک دوسرے کے برخلاف کررہے ہیں۔ آپ نے فرمایا کہ پہلے شخص کی شکل و صورت مجھے نیک اور صلاحیت والی نظر آئی۔ اس لیے میں نے یہ کہہ دیا کہ تو حج کرے گا، بموجب اس آیت کے {واذن فی الناس بالحج یاتوک رجالاً}’’یعنی اے پیغمبر ! تم لوگوں کو حج کااعلان دے دو ، اور دوسرے شخص کی شکل و صورت مجھے شریر سی نظر آئی۔ اس لیے اس کو میں نے یہ تعبیر بتائی کہ تو چوری کے جرم میں گرفتار ہوگا۔ بموجب اس آیت کے {فاذن منوذن رإیتھا العیرانکم لسارقون}۔ یعنی ایک منادی نے یہ منادی کی کہ اے قاقفلہ والو ! تم ضرور چور ہو ۔حضرت ابن سیرین رحمۃ اللہ علیہ کاقول ہے کہ جو خواب رات کے پہلے حصہ میں دکھائی دے اس کی تعبیر پانچ سال میں ظاہر ہوتی ہے اور جو آدھی رات میں دکھائی دے اس کی تعبیر پانچ مہینوں تک ظہور میں آتی ہے اور اگر بہت سویرے صبح کے وقت دکھائی دے تو اس کی تعبیر دس روز تک ظاہر ہوجاتی ہے ۔ خلاصہ یہ کہ جس قدر رات کا وقت دن کے وقت سے زیادہ نزدیک ہو وہ خواب درست ہوتاہے اور نتیجہ جلد ترظہور پذیر ہوتاہے ۔ پھر اصغاث واحلام (پراگندہ خواب ) تین طرح کے ہوتے ہیں۔ (۱)۔اول :خواب حکم جو کہ درست ہوتاہے۔ دوم : اصغاث و احلام ،اور وہ خواب پریشان اور پراگندہ ہوتے ہیں اور اصغاث گھاس کے کھلے مٹھوں کو کہتے ہیں۔ یعنی جس طرح گھاس کے تنکے باغوں میں متفرق اور پریشان ہوتے ہیں ۔اسی طرح اصغاث و اعلام بھی پراگندہ ہی ہوا کرتے ہیں۔پھر اصغاث واحلام (پراگندہ خواب ) تین طرح کے ہوتے ہیں۔ (۱)۔بعض غلبہ طبیعت و ہوا ،(۲)۔بعض نمائش شیطانی سے ،(۳)۔بعض نفسیاتی باتوں سے ۔ یہ تینوں قسمیں ردی اور غیر صحیح ہوتی ہیں۔حضرت ابن سیرینؒ فرماتے ہیںکہ جب خواب دیکھنے والے کو خواب بھول گیا ہو اور معبر اس خواب کو معلوم کرنا چاہے تو اس کو چاہیے کہ خواب دیکھنے والے سے کہے کہ تم اپنا ہاتھ اپنے اعضاء میں سے کسی ضو پر رکھو۔ اگر وہ سر پر ہاتھ رکھے تو اس خواب میں گو ہ دیکھا ہو گا اور اگر ناک پر رکھے تو اس نے کسی دامن کو ہ کو دیکھاہوگا اور اگر رخسار پر رکھے تو اس نے کوئی سرسبز کھیت یا سر سبز جنگل دیکھاہوگا اور اگر منہ پر رکھے تو اس نے کوئی چشمہ عمدہ پانی دیکھاہوگا اور اگر آنکھ پر رکھے تو اس نے کڑوے پانی کاکوئی چشمہ دیکھا ہوگا اور اگر کان پر رکھے تو اس نے کوئی شگاف اور غاریں دیکھی ہوں گی اور اگر داڑھی پر رکھے تو اس نے گھاس دیکھی ہوگی اور اگر پیٹ پر رکھے تو اس نے خواب میں کوئی دربار دیکھاہوگا اور اگر شرمگاہ پر رکھے تو اس نے خواب میں بے آباد زمین دیکھی ہوگی اور اگر کندھے پر ہاتھ رکھے تو اس نے کوئی چوبارہ یا کوئی اور منظر دیکھا ہوگا اور اگر بازو پر ہاتھ رکھے تو اس نے کوئی میوہ دار درخت دیکھا ہوگا اور اگر گھٹنے پر رکھے تو اس نے زمین کا کوئی بلند ٹیلہ دیکھا ہوگا اور اگر پنڈلی پر ہاتھ رکھے تو اس نے کوئی بے پھل درخت دیکھاہوگا۔حضرت ابن سیرین رحمۃ اللہ علیہ فرماتے ہیںکہ جس خواب میں آدمی خدا تعالیٰ کو بے مثل و بے مثال دیکھے اس خواب سے بڑھ کر بابرکت خواب اور کوئی نہیں ہوتا۔حضرت جبرائیل علیہ السلام کو خواب میں خوش طبع اور خندہ پیشانی دیکھنا ، دشمن پر فتح یا ب ہونے کی علامت ہے اگر اس کے برخلاف ہو تو رنج و غم کی نشانی ہے۔خواب میں عزرائیل علیہ السلام کو (ملک الموت ) آسمان پر اور اپنے آپ کو زمین پر دیکھنا اس بات کی علامت ہے کہ خواب دیکھنے والا اپنے مرتبے سے معزول ہوجائے گا۔فرشتوں کو آپس میں لڑتے ہوئے دیکھنا اس بات کی نشانی ہے کہ خواب والا گناہوں اور عذاب الٰہی میں گرفتار ہوجائے گا۔ خواب میں حضرت صدیق اکبر ؓ کو دیکھنا خوشی اور راحت کی علامت ہے۔ خواب میں حضرت عمر فاروق ؓ کو دیکھنا اس بات کی علامت ہے کہ خواب والاعادل اور انصاف والا ہوگا ۔ اگر آپ کو کسی شہر میں خوش و خرم دیکھیں تو یہ اس بات کی علامت ہے کہ اس شہر میں عدل وانصاف ظہور پذیر ہوگا۔ حضرت عثمان غنی رضی اللہ عنہ کو خواب میں دیکھنا اس بات کی علامت ہے کہ خواب والا عابد ،زاہد اور پرہیز گار ہوگا، اور کسی شہر میں آپ کو خندہ پیشانی اور خوش و خرم دیکھنا اس بات کی نشانی ہے کہ اس شہر کے لوگ قرآن مجید ودیگر علوم دینی کو تحصیل کرنے کے مشتاق ہوجائیں گے۔ حضرت علی مرتضیٰ رضی اللہ تعالیٰ عنہ کو خواب میں خوش و خرم دکھائی دینا۔ صاحب خواب کے بہادر اور سردار ہونے کی نشانی ہے اور کسی شہر میں آپ کا خوش و خرم دکھائی دینا اس بات کی علامت ہے کہ وہاں کے لوگ عدل و انصاف والے ہوں گے لیکن کبھی کبھی ان میں جھگڑے اور فسادات رونما ہوا کریں گے۔صحابہ کرام رضو ان اللہ علیہم اجمعین کو خواب میں دیکھنا اس بات کی علامت ہے کہ خواب والا دین اسلام کے راستہ پر مضبوط رہے گا اور مسلمانوں میں راست گو مشہور ہوجائے گا اور دیانتداری میں بھی معروف ہوجاوے ۔حضرت امام حسن اور حسین رضی اللہ عنہماکو خواب میں دیکھنا اس امر کی علامت ہے کہ خواب والا خیر اور راحت دیکھے گا اور آخر کار شہید ہو کر مرے گا۔ خواب میں جو آٹا دیکھنا ، دین کی درستی کی علامت ہے اور گیہوں کاآٹا دیکھنا نفع بخش مال تجارت حاصل ہونے کی نشانی ہے اور باجرے کاآٹا دیکھناتھوڑا سا مال حاصل ہونے کی علامت ہے۔ حضرت دانیال علیہ السلام کے اقوالحضرت دانیال علیہ السلام فرماتے ہیں کہ خواب اصل میں دوباتوں پر مبنی ہے۔ اول :	وہ خواب جو حالت کی حقیقت سے آگاہ کرے۔دوم :	وہ خواب جو ہر ایک کام کے انجام کی خبر دینے والا ہوپھر دونوں قسموں میں سے چار قسمیں نکلتی ہیں۔اول خواب امر (حکم فرمانے والا خواب ) دوم خواب راجر (روکنے والا خواب ) سوم خواب منذر (ڈرانے والا خواب ) چہارم خواب مبشر (خوشخبری دینے والا خواب )حضرت دانیال علیہ السلام فرماتے ہیںکہ خواب دیکھ کر اس کا یاد نہ رہنا چارو جوہات میں سے کسی ایک وجہ کی بنا ء پر ہوتاہے ۔ اول کثرت گناہ کے باعث خواب یاد نہیں رہتا۔ دوم مختلف اعمال کی وجہ سے خواب فراموش ہو جاتاہے۔ سوم نیت اور اعتقاد کی کمزوری کی وجہ سے خواب بھول جاتاہے ۔ چہارم اختلاف طبع کے باعث یعنی جبکہ وہ اپنے حالات سے بدل جائے۔ واقعی ان حالات میں صاحب خواب انے خواب کو بھول جاتاہے۔ حضرت دانیال علیہ السلام فرماتے ہیںکہ جو شخص صبح سے لے کر دوپہر تک خواب کی تعبیر پوچھے ۔ اس کی تعبیر اقبال اور بہتری سے دی جائے گی اور اگر زوال کے بعد پوچھے تو اس کی تعبیر شر و فساد سے کی جائے گی۔ نیز آپ نے فرمایا ہے کہ ابر او ر بارش والے دن اور سورج کے طلوع اور غروب کے وقت تعبیر پوچھنی ناجائز ہے۔حضرت دانیال علیہ السلام فرماتے ہیںکہ جو مومن بندہ حق تعالیٰ کو خواب میں بے مثل و بے مثال دیکھے ۔ جیساکہ آیات قرآنی و احادیث نبوی ﷺمیں مذکور ہے تو اس کی تعبیر یہ ہے کہ حق تعالیٰ اس خواب والے کو اپنا دیدار عطا فرمائے گا اور اس کی حاجتوں کو بھی پورا کرے گا۔ اگر اس طرح خواب دیکھے کہ وہ خواب والا کھڑا ہواتھا اور حق تعالیٰ اس کو دیکھ رہاتھا تو اس میں دلیل اس کی صلاحیت و درستی کا ر اور سلامتی نفس پر ہوگی اور وہ مغفرت کے لیے مخصوص ہوگا اور اگر وہ گناہ کار ہے تو وہ توبہ کرے گا۔حضرت امام جعفر صادق رضی اللہ عنہ کے اقوالحضرت امام جعفر صادق رحمۃ اللہ علیہ فرماتے ہیںکہ آٹا چھاننے کی چھلنی کی تعبیر ان چار چیزوں سے کی جاتی ہے۔ (۱) ۔نیک مرد ، (۲)۔اواہیات عورت ،(۳)برانو کریا خادم ،(۴)کچھ تھوڑا سانفع ۔بقول امام جعفر صادق رضی اللہ تعالیٰ عنہ ،خواب میں چولہے یا انگیٹھی کو دیکھنا۔ خادمہ عورت یا لونڈی کی تعبیر کو ظاہر کرتاہے۔ سورج کو خواب میں دیکھنے کی تعبیر آٹھ وجہوں پر ہوتی ہے۔ اول خلیفہ ، دوم بڑا بادشاہ ، سوم رئیس ، چہارم بزرگ عامل، پنجم عادل بادشاہ ، ششم رعیت کافائدہ ، ہفتم مرد کے لیے عورت اور عورت کے لیے مرد ، ہشتم کوئی روشن اور نیک کام کرے۔نیز آپ کا یہ بھی قول ہے کہ اگرکوئی شخص خواب میں اپنے آپ کو دیکھے کہ وہ سورج کو سجدہ کررہاتھا تو اس کی تعبیر یہ ہے کہ بادشاہ اس کو عزت بخشے گا اور اپنا مقرب بنالے گا اور اس کا کاروبار بڑھ چڑھ کر رہے گا۔ آئینہ کا خواب میں دکھائی دینا چھ وجہوں پر ہوتاہے ، اول عورت ، دوم لڑکی ، سوم جاہ و فرمان ، چہارم یا ر دوست، پنجم شریک ، ششم اچھا کاروبار۔نیز آپ کا قول ہے کہ اگر کوئی غریب آدمی خواب میں آئینہ دیکھے تو یہ اس بات کی علامت ہے کہ وہ کسی عورت سے شادی کرے گا اور بزرگی پائے گا اور اگر کوئی لڑکی آئینہ کو دیکھے تو اس کی تعبیر یہ ہے کہ اس کو ایسا اچھا خاوند ملے گا جس کے پاس وہ عزت و آبرو سے زندگی بسر کرے گی ۔ خواب میں لڑکی چیرنے کاآرہ دیکھنا تین وجہوں پر مبنی ہوتا ہے۔ اول فرزند ، دوم بہن یا بھائی ، سوم شریک اور ہم سر۔قلعی کا خواب میں دیکھنا۔ تین وجہوںپر مبنی ہوتاہے ۔ اول نفع ، دوم خدمت گار ، سوم گھر کااسباب۔خواب میں امرود کا کھانا پانچ وجہوں پر مبنی ہوتا ہے ۔ اول مال حلال ، دوم تونگر ، سوم عورت ،چہارم مرادکاپانا ،پنجم نفع حاصل کرنا۔حضرت امام ابراہیم کرمانی رحمۃ اللہ علیہ کے اقوال حضرت امام کرمانی رحمۃ اللہ علیہ فرماتے ہیںکہ اگر کسی کو یہ خواب آئے کہ کوئی شخص اس کے گھر سے سرہانا لے کر دوسرے گھر میں گیاہے تو اس کی تعبیر یہ ہے کہ کوئی شخص اس کی عورت یا لونڈی کو اغوا کرنا چاہتاہے اور وہ ان کے درپے ہے۔ پتھر یا چونے کی سیڑھی پر چلنا اس بات کی نشانی ہے کہ خواب والا قدر و منزلت اور شرف و بزرگی حاصل کرے گا اور اگر خواب والے نے اپنے آپ کو دیکھا ہے کہ وہ آسمان پر چلاگیاہے اور پھر واپس نہیں آیا تو یہ اس بات کی علامت ہے کہ اس کی اجل قریب آگئی ہے اور اگرواپس آگیا ہے تو یہ سمجھنا چاہیے کہ صاحب خواب سخت بیماری میں مبتلا ہوگا ، لیکن آخر کار شفا یاب ہوجائے گا۔کرمانی رحمۃ اللہ علیہ فرماتے ہیںکہ خواب میں باغ سے مراد مالدار اور صاحب جمال آدمی ہوتاہے۔اگر کوئی یہ خواب دیکھے کہ موسم بہار یا گرمی کے دنوں میں وہ خوش و خرم پھر رہاتھا اور اس باغ میں طرح طرح کے میوے لگے ہوئے تھے اور رنگا رنگ کے پھول اور سبزے کھل رہے تھے اور پانی جاری تھا اور وہ اس باغ میں بیٹھا ہواتھا تو اس کی تعبیر یہ ہے کہ خواب والا شہادت کی موت مرے گا کیونکہ یہ تمام صفتیں بہشت کی ہیں۔اگر کوئی شخص حضرت محمد مصطفے ﷺکو کسی شہر یا کسی جگہ میں دیکھے تو اس کی تعبیر یہ ہے کہ اس شہر یا جگہ میں نعمت فراخ ہوجائے گی اور وہاں کے لوگوں کے لیے تسلی خاطر حاصل ہوجائے گی۔ اگر کوئی شخص حضرت اسرافیل علیہ السلام کو غمناک دیکھے اور غمناکی کی حالت میں نرسنگا پھونکتے ہوئے دیکھے تو یہ اس بابت کی علامت ہے کہ اس ملک میں موت بہت ہوگی اور ظالم ہلاک ہوجائیں گے۔ اگر کوئی شخص خواب میں یہ دیکھے کہ وہ کسی کے مال کو مال والے کی رضامندی سے راہ خدا میں خرچ کررہاتھا تو اس کے خیر وشر کی تعبیر صاحب مال کی طرف پلٹ جائے گی ۔ اگر کوئی شخص خواب میں یہ دیکھے کہ وہ کسی مرد کا پستان چو س رہاتھا تو اس کی تعبیر یہ ہے کہ خواب والا بیمار ہوجائے گا اور اگر اس کی عورت حاملہ ہوجائے تو اس کے لڑکا پیدا ہوگا۔کرمانی رحمۃ اللہ علیہ فرماتے ہیںکہ اگر کوئی خواب میں یہ دیکھے کہ اس کا دل درد کررہاتھا تو یہ اس بات کی علامت ہے کہ اس کا مال زیادہ ہڈجائے گا اور اگر دیکھے کہ اس کے دل کی آنکھیں کھلی ہوئی تھیں تو یہ اس بات کی نشانی ہے کہ خواب والادین ودنیا کے کاموںکاحریص ہے اور اگر اس کے دل سے خون نکل رہاتھا تو اس کی تعبیر یہ ہے کہ وہ برے کاموں سے توبہ کرے گا، اور خداوند تعالیٰ کی طرف رجوع ہوجائے گا۔اگر دیکھے کہ اس کے دل سے صفرانکل رہاتھا تو اس کی تعبیر یہ ہے کہ وہ بیمار ہو گا اور اگر دیکھے کہ اس کے دل پر کوئی خستگی یا زخم پہنچاہے تو اس کی تعبیر یہ ہے کہ وہ بے غم ہوجائے گا۔اور اگر دیکھے کہ اس کے دل سے موتی گررہے تھے اور موتی اس نے منہ سے پھینک ڈالے تو اس کی تعبیر یہ ہے کہ صاحب خواب کافر ہو جائے گا (معاذ اللہ ) اور اگر دیکھے کہ موتی اس نے زمین پر سے اٹھاکر کھا لیے تو اس کی تعبیر یہ ہے کہ وہ مسلمان ہوجائے گا۔اگر کسی خواب میں گھڑا یا ٹھلیا نظر آوے تو لونڈی یا خادم سے اس کی تعبیر کرنی چاہیے اور اگر دیکھے کہ اس نے کوئی گھڑا بنایا یا خریدا ہے تو اس کی تعبیر یہ ہے کہ وہ لونڈی یا غلام خریدے گا اس کو کوئی نوکرملے گا۔بٹیر کا خواب میں نظر آنا، مال اور روزی کی علامت ہے۔خواب میں گدھے کاسم نظر آنا مال کی نشانی ہے۔حضرت امام جابر مغربی رحمۃ اللہ علیہ کے اقوال حضرت امام جابر مغربی رحمۃ اللہ علیہ فرماتے ہیںکہ اگر کسی کو خواب میں یہ دکھائی دے کہ وہ ایک سالہ اونٹ پر بیٹھاہواتھا تو یہ اس بات کی دلیل ہے کہ وہ غمگین ہوگا اور اگر یہ دیکھے کہ اس کے اونٹ کے کسی اعضاء سے خون بہہ رہاتھا تو یہ اس بات کی نشانی ہے کہ وہ بقدر خون کے سعادت اور نعمت دنیاوی حاصل کرے گا اور اگر دیکھے کہ وہ اونٹ کی مہار کو کھینچ رہاتھا تو اس کی تعبیر یہ ہے کہ وہ کسی فرمانبردار مرد سے جھگڑے گا۔خواب میں بادام کا دکھائی دینا، مال کی علامت ہے ،لیکن اگر بادام چھلکے سمیت دیکھے تو اس کی تعبیر یہ ہے کہ مال کسی قدر رنج اور سختی کے ساتھ ہاتھ میں آئے گا اور جب بادام بغیر چھلکے کے دیکھے تو یہ علامت اس بات کی ہے کہ مال آسانی سے حاصل ہوگا۔اگر کوئی دیکھے کہ وہ خواب میں بکری کا گوشت کھا رہاتھا تو یہ اس بات کی علامت ہے کہ وہ بیمار ہوگا اور شفا یاب ہوجائے گا۔ خواب میں پرانا پردہ دکھائی دینا بادشاہ اور رعیت دنوں کے لیے بُرا ہوتاہے اور نیا پردہ بادشاہ کے لیے اچھا ہوتاہے اور رعیت کے لیے بُراہوتاہے۔اگر کسی کو خواب میں یہ نظر آئے کہ اس نے ابابیل پکڑی ہے تو یہ اس بات کی نشانی ہے کہ وہ غموں سے نجات پائے گا اور خوف اور ڈر سے محفوظ رہے گا۔اگر کوئی خواب میں دیکھے کہ اس کامنہ غبار سے آلودہ تھا تو یہ اس بات کی علامت ہے کہ اس کو کوئی رنج و غم پہنچے گا۔ بموجب اس آیت کے { وُجُوْہٌ یَّوْمَئِذٍ عَلَیْہَا غَبَرَۃٌ o تَرْہَقُہَا قَتَرَۃٌ }یعنی کئی چہرے اس روز (بروز قیامت) ایسے ہوں گے کہ جن پر گرد پڑی ہوگی اور چڑھی آتی ہوگی ان پر سیاہی۔اگر کوئی خواب میں یہ دیکھے کہ اس کا گمشدہ یا غائب آدمی سفر سے واپس آگیا ہے تو یہ اس امر کی دلیل ہے کہ اس کابند کام کشادہ ہوگیا ہے اور اگر دیکھے کہ اس کاغائب اگور گمشدہ آدمی متفکر اور غم ناک سا تھا تو سمجھے کہ اس کو تکلیف پہنچے گی اور اگر یہ دیکھے کہ اس کاغاصب یا گمشدہ آدمی سوار ہو کر سفر سے واپس آیا ہے تو اس کی تعبیر یہ ہے کہ وہ غائب اور گم شدہ آدمی جلد مال ونعمت لے کر سفر سے واپس آئے گا اور اگر غائب کو پیادہ اور عاجز اور برہنہ (ننگا) دیکھے تو یہ اس بات کی علامت ہے کہ راستے میں اس غائب آدمی کو ڈاکو اور لٹیرے لوٹ لیں گے اور وہ مفلس ہو کر واپس آئے گا۔اگر کسی کو خواب میں یہ دکھائی دے کہ وہ عنایت کے درخت جمع کررہاتھا ، تو یہ اس بات کی نشانی ہے کہ وہ مال تکلیف سے حاصل کرے گا۔ اگر کوئی یہ خواب دیکھے کہ وہ کسی مشہور ومعروف اور سرسبز و شاداب جگہ میں ٹھہر گیا ہے تو اس کی تعبیر یہ ہے کہ صاحب خواب اس جگہ سے بہت سا نفع اور خیر حاصل کرے گا۔ عقل اور جان کو خواب میں دیکھنا اس امر کی علامت ہے کہ اس کو ماں باپ کادیدارا ہو۔حضرت امام اسماعیل بن اشعث رحمۃ اللہ علیہ کے اقوالحضرت امام اسماعیل بن اشعث ؒ فرماتے ہیںکہ اگر کوئی شخص خواب میں یہ دیکھے کہ وہ اپنے گھر میں کسی مناسب جگہ پر پیشاب کررہاتھا تو یہ اس بات کی علامت ہے کہ وہ اپنے مال کو اپنے اہل و عیال پر ان کے کھانے پینے کے واسطے خرچ کرے گا، لیکن اس کا بدلہ اس کو مل جائے گا ۔ جیساکہ ارشاد باری تعالیٰ ہے :{وَ مَآ اَنْفَقْتُمْ مِّنْ شَیْئٍ فَھُوَ یُخْلِفُہٗ وَ ھُوَ خَیْرُ الرّٰزِقِیْنَ}یعنی تم لوگ جو کچھ بھی (بجاطور پر ) خرچ کرتے ہو ، اللہ تعالیٰ اجر دے دیتاہے۔خواب میں آسمان سے مینہ کی طرح آگ برسنا اس امر کی علامت ہے کہ اس ملک کے بادشاہ پر کوئی آسمانی بلا اور مصیبت نازل ہوگی اور اس کے ملک میں بہت سی خونریزی ہوگی۔ اگر کوئی یہ خواب دیکھے کہ آسمان سے آگ برسی اور اس کی جو چیزیں کھانے پینے کی تھیں وہ اس نے جلاڈالیں تو یہ اس امر کی نشانی ہے کہ اس کے طاعت کے کام حق تعالیٰ کی بارگاہ میں قبول ہوںگے۔ جیساکہ ارشاد باری تعالیٰ ہے :{بقربان تاکلہ النار}یعنی ایک نیاز جس کو کھا جائے گی آگ ، اور اگر یہ دیکھے کہ آسمان سے آگ کررہی تھی ، لیکن اس نے جلا یا کسی کو نہیں۔ تو اس کی تعبیر یہ ہے کہ صاحب خواب کو عذاب الٰہی پہنچے گا یا بادشاہ کی طرف سے اس کو کچھ خو ف وخطرہ لاحق ہوگا۔اگرکوئی خواب دیکھے کہ وہ آگ کی پوجا کررہاتھا تو یہ سمجھے کہ وہ بادشاہ دربان سپاہی بنے گا اور اگر اس نے وہ آگ انگارے کی صورت میں دیکھی ہو تو اس کی تعبیر یہ ہے کہ وہ مال حرام بہت سا جمع کرے گا۔اگر کوئی دیکھے کہ آسمان سے پتھروں کامینہ برسا تو اس کی تعبیر یہ ہے کہ اس جگہ کے لوگوں پر کوئی سخت بلا اور عذا ب الٰہی نازل ہوگا۔ بموجب اس آیت کے {وَ اَمْطَرْنَا عَلَیْھَا حِجَارَۃً مِّنْ سِجِّیْل}یعنی برسا ئے ہم نے ان پر پتھرسنگریزے۔اگر کوئی دیکھے کہ آسمان سے گیہوں اور جو برس رہے تھے تو یہ اس بات کی علامت ہے کہ اس ملک میں طرح طرح کی نعمتیں بے شمار اور بے قیاس ہوں گی اور خلقت کو امن وامان اور فراخ روزی حاصل ہوگی۔بسم اللہ الرحمن الرحیمتمہیداللہ تعالیٰ کا شکر ہے جو واحد بے نیاز قادر ہے۔ مالک صاحب جلال اور زندہ اور خالق ہے۔ خلقت کا رازق اور دلوں کاعالم ہے۔ آسمان اور روشن ستاروں کا خالق ہے۔ غیب کاعالم اور راز کو جاننے والا ہے۔ ظاہر اور باطن ہے ، اول اور آخر ہے۔درودو سلام حضرت محمد مصطفی پاک صلی اللہ علیہ وآلہ و اصحابہ و سلم پر نازل ہو کہ تمام انبیاء علیہم السلام کے سردار اور سند اور فخر کرنے والے ہیں۔ ابوالفضل حسین بن ابراہیم محمدتقلیسی اس طرح بیان کرتاہے جب میں کتا ب صفعۃ الابدان کی تصنیف سے فارغ ہوا تو میں نے اصل تعبیر کی کتابوں میں نگاہ کی جو لوگوں نے بنائی تھیں۔ مجھے کوئی کتاب جامع اور واضح نہیں ملی کہ جس میں اس علم کے استادوں کے اقوال سے ہر ایک خواب کی تاویل دلیل اور سند کے ساتھ بیان ہو اور ایک خواب کے نکالنے کاطریقہ حروف تہجی کی ترتیب پر مشرح اور نمبر وار ہو۔ جب اس طرز کی کوئی مفید کتاب نہ ملی تو میں نے اس بارے میں کوشش کرکے اور تکلیف اٹھا کر یہ کتاب بنائی۔اور یہ کتاب سلطان المعظم کی نظر اقدس میں گزاری ۔ جو شہنشاہ اعظم، عرب اور عجم کے بادشاہوں کاسلطان ہے ، سب گروہوں کی گردنوں کامالک ہے۔ دنیا کی عزت، غازیوں کا فریاد رس ، مشرکوں کاقاتل ، روم ، دمشق اور شام اور فرنگستان کا سلطان ہے ۔ ابو الفتح قزل ارسلان بن مسعود ناصر امیرالمؤمنین ، اللہ تعالیٰ اس کی عمر دراز کرے۔میں نے سب طرح کے خوابوں کو حروف معجم کی طرز پر سلیس فارسی میں جمع کردیا اور انہی کتابوں میں سے لکھا جو اس نفیس علم میں نہایت مشہور اور معروف ہیں۔ جن کے نام یہ ہیں :(۱)۔کتاب الوصول ، حضرت دانیا ل علیہ السلام ، (۲)۔ کتاب التقسیم ، جعفر صادق رضی اللہ تعالیٰ عنہ ،(۳)۔کتاب جامع، محمدبن سیرین رحمۃ اللہ علیہ ،(۴)۔کتاب دستور ابراہیم کرمانی ؒ ، (۵)۔کتاب الارشاد جابر مغربی ؒ ،(۶)۔کتاب التعبیر ،اسماعیل بن اشعث ؒ،(۷)۔کتاب کنزالرؤیا مامونی ، (۸)۔کتاب بیان التعیر ، حافظ ابن اسحاق (۹)۔کتاب تعبیر، حافظ ابن اسحق ،(۱۰)۔کتاب حمل الدلائل والمنامات ، (۱۱)۔کتاب مبادی التعیر(۱۲)۔کتاب ایضاح التعیرفخری ،(۱۳)۔کتاب کافی الرؤیا ،(۱۴)۔کتاب التعیر طائوس ،(۱۵)۔کتاب مفرح الرؤیا ، (۱۶)۔کتاب تحفۃ الملوک ،(۱۷)۔کتاب المنہاج التعیر خالد اصفہانی ،(۱۸)۔کتاب مقدمۃ التعیر ،(۱۹)۔کتاب حقائق الرؤیا ،(۲۰)۔کتاب وجین محمدبن شاہو ید ،(۲۱)۔ کتاب متفرق زکیمات ،اور دیگر کتابیں جو لوگوں نے اس علم میں تصنیف کی ہیں۔مذکورہ بالا جماعت کے کلام کو اختیار کرکے پہلے ہر ایک خواب کی ترتیب حرف اول اور دوم اور سوم کے طرز پر ، اس کتاب میں مشرح طور پر بیان کی ہے ، اور میں نے اس کتاب کانام ’’کامل التعیر)رکھاہے ۔ کیونکہ اس علم میں اس کتاب سے عمدہ اور کوئی کتاب اب تک تصنیف نہیں ہوئی ہے اور انصاف یہ ہے کہ اس کتاب کی ہر ایک شخص کو ضرورت ہے اور جو شخص اس تعبیر نامہ کو نگاہ میں رکھے گا وہ تمام تعبیروں سے بے پرواہ ہوگا۔اور اس عاجز نے استادوں کے فرامین میں سے چھ اشخاص کے فرامین زبانی یاد کیے ہیں۔ جو ہر ایک اپنے اپنے زمانہ میں یگانہ روزگار اور حکیم وقت گزرا ہے اور زمانے میں نجیب النسب ہے۔ (۱)۔ حضرت دانیال علیہ السلام ،(۲)۔حضرت امام جعفر صادق رضی اللہ عنہ ،(۳)۔محمدبن سیرین رحمۃ اللہ علیہ ،(۴)۔جابر مغربی رحمۃ اللہ علیہ ،(۵)۔ابراہیم کرمانی رحمۃ اللہ علیہ ،(۶)۔اسماعیل بن اشعث رضوان اللہ علیہم اجمعین ۔سب سے پہلے جن چیزوں کی تعبیر بیان کرنے والوں کو سخت ضرورت ہے ، سولہ فصلوں میں بیان کی ہیں اور ہر ایک بات کو برمحل بیان کیا ہے تاکہ پڑھنے اور سیکھنے والے پر آسانی ہو اور کوئی دقیقہ اس پر پوشیدہ نہ رہے۔ ان شاء اللہ تعالیٰ اور اللہ ہی بہتر ی کو خوب جانتاہے۔ فصل اول :خواب کامزاج پہچاننا۔ فصل دوم ۔ خواب کی قسموں کاجاننا۔ فصل سوم ۔ یاد نفس اور روح کے بیان میں ۔ فصل چہارم خوابوں کی درستی کی معرفت میں ۔ فصل پنجم ۔سچے اور جھوٹے خواب کی شناخت میں۔ فصل ششم :خوابوں کے فرق کے جاننے کے بیان میں ۔ فصل ہفتم :متفرق خوابوں کی معرفت۔ فصل ہشتم :علم جفر اور فال کے جاننے میں ۔ فصل نہم : بھولے ہوئے خواب کی معرفت میں ، فصل دہم : جاہلوں کے قول کے مطابق خواب کے چھوڑنے کے بیان میں ۔ فصل گیارہویں ۔حالت خواب کی شناخت میں۔ فصل بارہویں ۔ شرط اور ادب تاویل کی معرفت میں۔ فصل تیرہویں سائل اور تعبیر بیان کرنے والے کی اقسام میں ۔ فصل چودہویں ۔ تعبیر کے طریقوں کی معرفت میں۔ فصل پندرھویں ۔ ان مسائل کے جاننے کے بارے میں جن کی تعبیر برعکس ہوتی ہے ۔ فصل سولہویں ۔ حق سبحانہ تعالیٰ کے دیدار کی تاویل میں اور فرشتوں اور پیغمبر وں کی زیارت کے بیان میں ، اور ان سب کو ترتیب وار بیان کیاہے۔خوابوں کی تعبیر کے علم کے طرز طریقے کو ہم پہلے بیان کرچکے ہیں۔ یعنی اگر خواب کے پہلے الف اور یا ہو تو اس کو حرف الف اور یا میں تلاش کرو، اور اگر حرف اول الف اور تا ہو تو حرف الف اور تا میں ڈھونڈو ، اور اگر پہلا حرف الف اور یا ، یا الف اور میم ہے تو اس ترتیب کو دوسرے حروف کے شروع میں نگاہ رکھو تاکہ خوابوں کا نکالنا آسان ہوجائے اور کسی بھی دانا پر یہ طریقہ پوشیدہ نہ رہے گا۔ اس کتاب میں تاویلکے ساتھ نگاہ کرنی چاہیے اور ہم حق سبحانہ تعالیٰ سے اس کتاب کے ختم کرنے کی توفیق چاہتے ہیں اور رب الارباب سے دونوں جہان کے ثواب کی اُمید رکھتے ہیں اور اللہ تعالیٰ ہی خوب جانتاہے۔ علم تعبیر کی فضیلت کا بیاناس بات کو یاد رکھو کہ علم تعبیر نہایت بزرگ اور شریف علم ہے اور حق تعالیٰ نے یہ علم حضرت یوسف صدیق علیہ الصلوٰۃ کو عنایت فرمایا تھا ۔ چنانچہ قرآن مجیدمیں ارشاد ہے :{وَ کَذٰلِکَ مَکَّنَّا لِیُوْسُفَ فِی الْاَرْضِ وَ لِنُعَلِّمَہٗ مِنْ تَاْوِیْلِ  الْاَحَادِیْثِ}(ترجمہ):اور ہم نے اسی طرح زمین پر یوسف کو عزت دی اور خوابوں کی تعبیر سکھائی۔اور حضرت عبداللہ بن عباس رضی اللہ تعالیٰ عنہما نے ارشاد فرمایا ہے کہ سب سے پہلے حق تعالیٰ نے جو کچھ آنحضرت صلی اللہ علیہ وآلہ واصحابہ وسلم کو عنایت فرمایاتھا کہ آپ نے ایک مقرب فرشتہ کو خواب میں یہ کہتے ہوئے دیکھا ۔ اے محمد ﷺ!آپ کو بشارت ہو کہ حق تعالیٰ نے آپ کو انبیاء علیہم السلام کی جماعت میںشامل کیا اور آپ کو برگزیدہ کرکے خاتم الانبیاء کاشرف عطا فرمایا حضرت عبداللہ رضی اللہ تعالیٰ عنہما فرماتے ہیںکہ جب آنحضرت خواب سے بیدار ہوئے تو اس کو خواب نبوت اور خیر واقبال فرمایا:اور پھر آنحضرت ﷺنے معراج کے بعد دوسرا خواب دیکھا ۔ چنانچہ حق تعالیٰ کا ارشاد ہے :لَقَدْ صَدَقَ اللّٰہُ رَسُوْلَہٗ الرُّؤْیَا بِالْحَقِّ لَتَدْخُلُنَّ الْمَسْجِدَ الْحَرَامَ اِِنْ شَآئَ اللّٰہُ اٰمِنِیْنَ مُحَلِّقِیْنَ رُئُوْسَکُمْ وَمُقَصِّرِیْنَ لاَ تَخَافُوْنَ فَعَلِمَ مَا لَمْ تَعْلَمُوْا فَجَعَلَ مِنْ دُوْنِ ذٰلِکَ فَتْحًا قَرِیْبًا)ترجمہ)البتہ تحقیق دکھایا اللہ تعالیٰ نے اپنے رسول کو خواب حق کے ساتھ البتہ داخل ہوگے تم مسجد حرام میں اگر چاہا اللہ نے امن سے منڈاتے ہوئے سروں اپنوں کو اور کتراتے ہوئے نہ ڈرتے ہوگے پس جانا اللہ نے جو کچھ کہ نہ جانا تم نے پس درے اس کے یہ فتح نزدیک کی ۔اور حضرت ابراہیم علیہ الصلوٰۃ والسلام کے قصہ میں ارشاد فرمایا ہے :َ اِِنِّیْٓ اَرٰی فِی الْمَنَامِ اَنِّیْ اَذْبَحُکَ فَانْظُرْ مَاذَا تَرٰی قَالَ یٰٓاَبَتِ افْعَلْ مَا تُؤْمَرُ سَتَجِدُنِیْٓ اِِنْ شَآئَ اللّٰہُ مِنَ الصّٰبِرِیْنَ o فَلَمَّآ اَسْلَمَا وَتَلَّہٗ لِلْجَبِیْنِ o وَنَادَیْنٰہُ اَنْ یّٰا۔ِٓبْرٰھِیْمُ o قَدْ صَدَّقْتَ الرُّؤْیَا اِِنَّا کَذٰلِکَ نَجْزِی الْمُحْسِنِیْنَ )ترجمہ)اسماعیل !میں نے تجھے خواب میں دیکھاہے کہ میں تجھے ذبح کررہاہوں۔ تو اپنی رائے بتا، جواب دیا ۔ اے میرے باپ ! جو آپ کو حکم ہوا ہے بجا لائیں ۔ آپ مجھے ان شاء اللہ صابروں میں پائیں گے۔ جب دونوں اللہ کے حکم کے مطیع ہوئے اور حضرت ابراہیم علیہ السلام نے حضرت اسماعیل علیہ السلام کو ماتھے کے بل پچھاڑا تو خدا تعالیٰ نے ابراہیم علیہ السلام کو پکارا اور کہا اے ابراہیم !تو نے خواب سچ کر دکھایا ۔ تحقیق ہم محسنین کو اسی طرح جزا دیتے ہیں۔ اور حدیث شریف میں اس طرح آیا ہے کہ یہ علم حضرت یوسف علیہ السلام کا معجزہ تھا اور جو علم پیغمبری کامعجزہ ہو وہ یقیناً بزرگ اور شریف علم ہوتاہے اور بعض انبیاء علیہم السلام جو پیغمبر مرسل نہ تھے ، ان کی خواب کرامت ہوتی تھی۔اور ہشام بن عروہ رضی اللہ عنہما اپنے باپ عروہ رضی اللہ عنہ سے روایت کرتے ہیں کہ انہوںنے اس آیت کی تعبیر میں ارشاد فرمایا ہے لھم البشری فی الحیوۃ الدنیا (ان کے لیے دنیا کی زندگی میں خوشخبری ہے ) اس بشارت سے اللہ تعالیٰ کی مراد نیک لوگوں کا خواب ہے کہ نیک مرد خود خواب دیکھتاہے یا کوئی اس کے لیے خواب دیکھتاہے۔ خواب کی تصدیق میں بہت سی آیات اور احادیث ہیں ، اگر سب کو ذکر کیاجائے تو کتاب بہت بڑی ہوجائے گی۔اور حضرت انس ﷺسے روایت ہے کہ آنحضرت ﷺنے ارشاد فرمایا ((الرؤیا جرئٌ من ستہ واربعین جرء من النبوۃ))(سچا خواب دیکھنانبوت کاچھیالیسواں حصہ ہے۔ یہ حدیث شریف اس لیے ارشاد فرمائی ہے کہ آپ ﷺچالیس سال کے تھے کہ جب آپ ﷺپر وحی ربانی آئی ، اور تریسٹھ سال کے تھے کہ جب دنیا سے سفر کیا ۔ وحی اور دنیا سے سفر کے درمیان تئیس سال کا عرصہ ہے اور جو کچھ چاہتے تھے ، خواب میں چھ ماہ کے عرصے میں دیکھتے تھے۔ چھ ماہ کو تئیس سال کے ساتھ وہی نسبت ہے جو ایک پہر کو چھیالیس پہر کے ساتھ نسبت ہے۔ اس لیے آپ ﷺنے یہ ارشاد فرمایا ہے کہ سچا خواب نبوت کا چھیالیسواں حصہ ہے۔ دوسرے پیغمبروں کابھی یہی حال تھا کہ جو کچھ وہ چاہتے تھے اللہ تعالیٰ ان کو خواب میں دکھاتاتھا اور حضرت عبداللہ بن عباس رضی اللہ عنہما سے روایت ہے کہ آنحضرت ﷺنے ارشاد فرمایا ہے کہ سچا خواب وحی ہے تاکہ دیکھنے والا نیک و بدسے مطلع ہوجائے تاکہ دنیا میں مغرور نہ ہو اور امر حق سے غافل نہ رہے۔اور حضرت ابوہریرہ رضی اللہ عنہ نے روایت کی ہے کہ جب آنحضرت ﷺبیمار ہوئے ، تو آپ کے سامنے آپ ﷺکے اصحاب غمناک ہوئے اور عرض کی کہ آپ ﷺہم کو بہتری کی خبر دیتے تھے ۔ اگر خدانخواستہ آپ فوت ہوگئے تو ہم کو کاردین کے اختیار کرنے کی کون ترغیب دے گا؟ اور اس کی تدبیر کی خبر کیسے جانیں گے ؟ آنحضرت صلی اللہ علیہ وآلہ واصحابہ وسلم نے ارشاد فرمایا :بعد وفاتی ینقطع الوحی ولاینقطع المبشرات (یعنی میری وفات کے بعد وحی منقطع ہوجائے گی۔ لیکن سچی خوابیں منقطع نہ ہوں گی ) اصحاب کرام نے عرض کیا کہ یا حضرت مبشرات کیا چیز ہے؟آپ ؐ نے فرمایا :الرویاالصالحۃ التی براھا المرء الصالح اوبری لہ (نیک خواب جس کو کوئی نیک مرد خود دیکھے یا اس کے لیے کوئی اور دیکھے )اور حضرت ابو سعید خدری رضی اللہ عنہ سے روایت ہے کہ انہوںنے کہاہے کہ میں نے رسول اللہ ﷺسے سناہے کہ اپنے اصحاب کو فرماتے تھے کہ اگر کوئی تم میں سے اچھا اور نیک خواب دیکھے تو اللہ تعالیٰ کاشکر بجا لائے اور وہ خواب اپنے برادر اور دوستوں کو بھی بتائے اور اگر نیک آدمی برا خواب دیکھے تو {اعوذباللہ من الشیطٰن الرجیم }(میں اللہ تعالیٰ کے ساتھ راندہ درگاہ شیطان سے پناہ مانگتاہوں) پڑھے اور شیطان کی شرارت سے اللہ تعالیٰ کی پناہ میں جائے اور وہ خواب کسی کو نہ سنائے تاکہ اس کو نقصان اور تکلیف نہ پہنچے۔اور حضرت امیرالمؤمنین علی بن ابی طالب کرم اللہ وجہ سے روایت ہے انہوںنے فرمایا ہے کہ جب مومن کوئی خواب دیکھے یا اس کو خواب میں دیکھیں تو اس خواب کی تعبیر جاننی واجب ہے تاکہ نیک خواب سے خوشی کا حصہ پائے اور برے خواب سے بچے ۔ یعنی دعا اور عبادت اور صدقات میں مشغول ہوجائے۔حضرت ابن سیرین ؒ نے ارشاد فرمایا ہے کہ جو کوئی شخص علم کو طلب کرتاہے ۔ وہ اس کی اصل سے نہیں پھرتا ہے اور اس کا قیاس تعبیر کو نہیں چاہتا ہے اور اس طریق کو معلوم کرتاہے ، لیکن یہ علم اصل سے لوگوں کے احوال کے ساتھ صورت اور صفت ، قد اور دیانت ،ہمت اور ارادت اور اوقات کے اختلاف سے بدل جاتاہے ۔ کیونکہ گاہے تعبیر مثل اور اصل کے ہوتی ہے اور گاہے ضد کے ساتھ ہوتی ہے۔ گاہے واقفیت ہوتی ہے اور پریشان خواب بے اصل ہوتے ہیں۔ اور جان رکھو کہ ہر ایک علم کاعالم دوسرے علم سے بے پرواہ ہوتا ہے ، لیکن تعبیر بیان کرنے والے کے لیے علم تفسیر قرآن اور آنحضرت ﷺکی احادیث کا علم اور امثال عرب و عجم اور نوادر ،اور اشقاق لغت اور الفاظ متداولہ جوایک دوسرے سے نکلتے ہیں۔ ان سب کاجاننا ضروری ہے اور تعبیران کرنے والے کے لیے بزرگ اور لطیف اور ادیب ہونابھی ضروری ہے اور تعبیر بیان کرنے والے کے حالا ت اور خصائل اچھی طرح جانتاہو اور ہروقت حقانی توفیق کاطالب رہے تاکہ حق تعالیٰ اپنے کرم کے ساتھ اس کی راہنمائی کرے اور اس کی زبان صالح اور نیک ہو اور یہ باتیں خدا ئے تعالیٰ کی طرف سے محترز ہو تاکہ سررشتہ علماء اور انبیاء علیہم السلام کے وارثوں میں شمار کیاجائے ۔ لہٰذا عقلمندوں پر علم تعبیر کاجاننا اوراس کے قواعد کا پہچاننا واجب ہے کیونکہ اس علم کی طرف سے ہر ایک شخص عام اور خاص جاہل اور عالم کو محتاجی ہے ،لیکن وہ لوگ کہ جن کی شان میں حق تعالیٰ نے ارشاد فرمایا ہے :{ اُولٰٓئِکَ کَالْاَنْعَامِ بَلْ ھُمْ اَضَلُّ اُولٰٓئِکَ ھُمُ الْغٰفِلُوْنَ}(ترجمہ):کہ وہ لوگ چوپائوں جیسے ہیں بلکہ ان سے یھی زیادہ گمراہ ہیں وہی لوگ غافل ہیں۔ ایسے لوگوں کو ضرورت نہیں ہے ، اور اللہ تعالیٰ بہتری کو خوب جانتاہے۔پہلی فصل خوابوں کے مزاج کی شناخت میںہم اس فصل میں بیان کریں گے کہ خواب کی حد اور مزاج کیاہے ؟ یہ بات جان لو کہ حکماء نے بیان کیاہے کہ نیند کاسبب تر بخارات کا وجود ہے جو جسم سے دماغ کی طرف چڑھتے ہیں۔ جس کے باعث تمام حواس اور قوتیں آرام پاتی ہیں اور غذا ہضم ہوتی ہے اور جسم کی اخلاط پختہ ہوتی ہیں۔ طبیب اس خواب کو طبعی کہتے ہیں اور بعض کے نزدیک خواب کے افعال میں سے ایک فعل کانام ہے اور وہ طبعی فعل ہے کیونکہ اس سے قوتوں کو آرام پہنچتاہے ۔ خاص کر قوت تخیل اور قوت فکر کو زیادہ آرام پہنچتا ہے اور یہ قوتیں جن کاذکر ہواہے روح نفسانی کی حرکات ہیں اور ان کی جگہ دماغ ہے اور خواب سے آرام ہے تاکہ روح نفسانی تسکین پائے۔اس پر دلیل یہ ہے کہ جو شخص تحصیل علم میں مشغول ہوتاہے اور رات کو گرمی اور خشکی اس کے مزاج پر غالب آجاتی ہے تو روح نفسانی کثرت حرکت سے سست اور کمزور ہوجاتی ہے اور یہیں سے دکھ اور بیماریاں پیداہوتی ہیں ۔ ان کاعلاج سرداور تر چیزیں ہیں ، جیسے روغن بنفشہ اور روغن نیلو فر اور جو چیزیں ان کے مناسب ہیں۔حکماء بیان کرتے ہیں کہ خواب دو قسم پر ہے ۔ ایک طبعی ،دوسری غیر طبعی ، لیکن طبعی حرارت غریزی کو قائم رکھتی ہے ۔ یعنی اصلی گری کو اندر میں نگاہ رکھتی ہے ، لیکن چند قوائے نفسانی سست ہوجاتی ہیں کیونکہ ان پر تری غالب ہوجاتی ہے لیکن رنج کو دور کرنا چاہیے اور جو فضلات جسم میں جمع ہوگئے ہیں ،ان کو پسینہ کے ذریعے رفع کرنا چاہیے۔غیر طبعی خواب تین قسم کے ہیں۔ایک جسم کے فساد مزاج سے ، دوسری بعض اغلاط یعنی خون اور صفرا اور سودا کے زیادہ ہونے سے ۔ تیسری غلیظ غذائوںکے کھانے سے ہے یا سرد اور تردماغ کے افکار ہیں۔ ان کاسرمایہ دماغ کی سردی اور تری سے ظاہر ہوتاہے ۔اسی لیے گرم و خشک دماغ والے کو نیند بہت ہی کم آتی ہے اور گرم و تر دماغ کو بہت نیند ہے۔اگر کوئی شخص اعتراض کرے اور کہے کہ تم نے جاناہے کہ خواب ایک فعل افعال سرد اور راحت و قوت متخیلہ و متفکرہ ہے ۔ اس کاجواب یہ ہے کہ ہم کو عقل کے ذریعے معلوم ہوتاہے کہ بیٹھنا کھڑے ہونے سے راحت ہے۔ راحت کی وجہ سے بیداری اور دماغی قوتوں کی آسائش ہے۔ لہٰذا یقیناً خواب دماغ کے افعال میں سے ایک فعل ہے اور خواب طبعی اور غیر طبعی ، ضعف قوت تخیل ، و قوت ذکر و قوت فکر کی شرح ، قول حکمائے قدیم سے سند اور دلیل کے ساتھ ہم نے اپنی کتب کفایت الطب میں مفصل طور پر بیان کردی ہے۔دوسری فصل خوابوںکی قسموں کے بیان میںحضرت دانیال علیہ السلام نے فرمایاہے کہ خواب اصل میں دو چیزیں ہیں ۔ ایک حقیقت حال پر آگاہ کرنے والی ہے۔ دوسری سرانجام کار سے اطلاع دینے والی ہے ، اور ان دو کی چار قسمیں ہیں۔ ایک خواب امر کرنے والی ہے اور دوسری خواب منع کرنے والی ہے۔ تیسری خواب ڈرانے والی ہے۔ چوتھی خواب خوشخبری دینے والی ہے۔حضرت عبداللہ بن مسعود رضی اللہ عنہ سے روایت ہے کہ آنحضرت ﷺنے ارشاد فرمایا ہے :(الرؤیاثلثۃ اقسام من اللّٰہ تعالیٰ وبشری للمؤمنین فی حیاتھم )یعنی خواب تین قسم کے ہیں۔ اللہ تعالیٰ کی طرف سے جو ایمان والوں کے لیے بشارت ہیں ۔ دوسری قسم من الشیطٰن الی الذین آمنوا ایمان والوں کے لیے شیطان کی طرف سے ۔ تیسری قسم اضغاث و احلام پریشان کن خیالات ہیں۔یعنی خواب کی تین قسمیں ہڑں۔ ایک حق تعالیٰ کی طرف سے جو اہل ایمان کے لیے دنیا کی زندگی میں بشارت ہیں۔ دوسری قسم کے خواب وہ ہیں جو لوگوں کو غم میں ڈالتے ہیں۔ تیسری قسم کے خواب پریشان ہیں۔حضرت جعفر صادق رضی اللہ عنہ نے ارشاد فرمایا ہے کہ اصل خواب تین قسم پر ہیں۔ ایک کو حکم دوسرے کو متشابہ ، تیسرے کو اضغاث و احلام کہتے ہیں ، اور اضغاث و احلام یعنی پریشان خواب چار گروہ دیکھتے ہیں۔ اول گروہ کہ جس کی طبیعت فساد کی طرف مائل ہے۔ دوم وہ گروہ جو شراب خور ہے ۔ سوم گروہ جو خلط سودا پیداکرنے والی غذا کھاتا ہے جیسے بینگن ، مسور ، نمک ملا ہوا گوشت اور جو چیزیں ان کے مشابہ ہیں۔ چہارم گروہ نابالغ بچے ایسے خواب دیکھتے ہیں۔حضرت محمدبن سیرین رحمۃ اللہ علیہ نے ارشاد فرمایا ہیکہ خواب دو قسم پر ہیں۔ ایک خواب حکم ، یعنی فیصلہ کن جو درست ہوتاہے۔ وہ دوسرے اضغاث و احلام جو پریشان اور پراگندہ خواب ہوتے ہیں۔ اضغاث گھاس کے جنگلوں کو کہتے ہیں ۔ یعنی گھاس کی طرح سبزہ زار وں میں متفرق ہیں، اور خواب پریشان بھی تین قسم پر ہیں۔ بعض طبیعت اور خواہش کے غلبے سے اور بعض شیطان کی نمائش سے اور بعض نفس کی اپنی باتوں سے اور یہ تینوں قسمیں درست نہیں ہوتی ہیں۔حضرت کرمانی رحمۃ اللہ علیہ نے فرمایا ہے کہ خواب تین قسم پر ہیں۔ ایک قسم حق تعالیٰ کی طرف سے بشارت ہے۔ دوسری قسم شیطان کا وسوسہ ہے۔ تیسری وہ بات ہے جو خیال میں جم جاتی ہے اور شوق کی وجہ سے اسی کو خواب میں دیکھتاہے ۔ سی خواب فرشتے کی صورت ہوتی ہے کہ کرنے کی چیز کی لوح محفوظ سے بشارت دیتاہے یا باخدا شخص کو آتی ہے کہ قبل از وقت اس کی شرارت سے محفوظ رہے لہٰذا جو شخص خواب دیکھ کر بھول جائے ۔ تعبیر بیان کرنے والا اس سے توبہ کرائے اور خواب کابھلانا گناہ ہے ۔ کیونکہ خواب کانمائندہ ممکن ہے کہ لوح محفوظ سے کوئی فرشتہ ہو۔ حضرت مغربی رحمۃ اللہ علیہ فرماتے ہیںکہ خواب دو قسم پر ہیں ۔ ایک سچا، دوسرا جھوٹا، اور سچا خواب تین قسم پر ہے ایک بشارت ، دوسرے تنبیہ اور تیسرے الہام ، بشارت کی قسم یہ ہے کہ حق تعالیٰ نے ایک فرشتہ لوح محفوظ پر مقرر کیا ہواہے تاکہ جو کچھ نیکی اور بدی فرزند آدم کے سر پر آنے والی ہے اس کو اس کی اطلاع کرے اور اس پر خواب میں ظاہر کرے ، اس فرشتے کانام ملک الرؤیا ہے۔کسی کو بشارت پہنچاتی ہوتی ہے تو خواب کافرشتہ خواب میں ظاہر کردیتاہے اور خواب تنبیہ یہ ہے کہ فرشتہ اس کو ڈراتاہے اور آنے والی چیز کی اطلاع دیتا ہے تاکہ خواب دیکھنے والا اطاعت کرے اور گناہ سے بچے ،اور اس کے باعث عبادت اور فرمانبرداری کرے اور آنے والی بدی سے امن میں رہے۔ حق تعالیٰ کارشاد ہے :{وتولوا إلی اللّٰہ جمیعاً ایھا المؤمنون لعلکم تفلحون } ایمان والو ! اللہ تعالیٰ کی طرف رجوع کرو تاکہ تم نجات پائو۔ ‘‘خواب الہام یہ ہے کہ حق تعالیٰ فرشتے کو حکم دیتاہے کہ وہ بندے کو خواب میں الہام کرے تاکہ وہ صدقہ دے اور جہاد کرے اور حق تعالیٰ کی طرف رجوع کرے اور گناہ سے بچے اور خلقت کے ساتھ احسان کرے۔جھوٹے خواب کی بھی تین قسمیں ہیں۔ ایک خواب ہمت ، دوسرا خواب علت ،تیسرا خواب شیطانی یعنی پریشان و پراگندہ ۔ خواب ہمت یہ ہے کہ جو کچھ بیداری میں سوچ رہاتھا ۔ وہی کچھ خواب میں دیکھے ۔ اس خواب کی اصل نہیں ہے اور نہ اس کی تاویل ہے۔ اور خواب علت یہ ہے کہ دکھیا آدمی درد سے روتاہے اور نیند میں وہی درد غلبہ کرتاہے ۔ بری اور خوفناک یزیں خواب میں دیکھتاہے اور اس خواب کا باعث درد ہوتاہے ۔ اس خواب کی بھی اصلیت نہیں ہوتی۔اور خواب شیطانی یہ ہے کہ اس کو بدن کادھونا واجب کردے یا ناممکن چیز کو دیکھتاہے۔ اس کی بھی تعبیر او ر تاویل نہیں ہوتی ہے ۔ چنانچہ حق تعالیٰ کا فرمان بطور نقل ہے :۔ومانحن بتاویل الاحلام بعالمین’’ہم پریشان خوابوں کی تاویل کے عالم نہیں ہیں۔ ‘‘اور امیرالمؤمنین حضرت علی کرم اللہ وجہ نے ارشاد فرمایا ہے کہ حق تعالیٰ کی عجائنات خلق میں سے ایک خواب بھی ہے اور نیز جو کچھ خواب میں اللہ تعالیٰ کے حکم سے نیکی اور بدی پہنچتی ہے۔ ابن سیرین رحمۃ اللہ علیہ نے فرمایا ہے کہ خواب کے عجائبات میں سے ایک یہ ہے کہ آدمی خواب میں خیر اور منفعت اور راحت دیکھتاہے یا شر اور آفت دیکھتاہے اور وہی خیر اور راحت یا شر اور آفت بالکل بیداری میں دیکھتاہے۔ دوسری بات یہ ہے کہ بہت سے لوگ کند فہم اور کند زبان ہوتے ہیں ۔ جو بیداری میں لمبے بیت یا شعر یاد نہیں کرسکتے ہیں خواب میں پڑھ کر یاد کرلیتے ہیں اور بیداری میں درست پڑھتے ہیں اور بہت سے جاہل لوگ ہوتے ہیں کہ حکمت کی باتیں اور اچھے الفاظ بیان کرتے ہیں جو انہوںنے خواب میں یاد کیے ہیں جن کو کوئی حکیم اور عالم بھی نہیں بیان کرسکتا ہے اور بیداری میں بھی ان کو درست بیان کردیتے ہیں۔حضرت جابر مغربی رضی اللہ عنہ نے فرمایا ہے کہ خواب میں عجائبات میں سے ایک یہ ہے کہ خواب میں ایک جھوٹ چیز نظر آتی ہے اور اس کی تاویل اس کے فرزندیا بر ادر پر واقع ہوتی ہے ۔ چنانچہ آنحضرت ﷺنے خواب دیکھاکہ ابو جہل مسلمان ہوگیا ہے۔ حالانکہ اس کے بعد حضرت عکرمہ ؓ ابو جہل کے فرزند اسلام لائے۔ایک شخص نے خواب میں دیکھاکہ اسد امیر مکہ اسلام لایا ہے۔ حالانکہ اس کے بعد حضرت عباس رضی اللہ عنہ بن اسد کے فرزند اسلام لائے۔ یہ بھی ہوتاہے کہ بچے کی خواب کی تاویل ماں پر پڑتی ہے اور غلام کے خواب کی تاویل آقا پر پڑتی ہے ۔ ایسے عجائبات خواب میں بہت ہوتے ہیں۔ اگر سب کو بیان کیاجائے تو کتاب دراز ہوگی۔ تیسری فصل قرآن مجید میں حق تعالیٰ کارشاد ہے :{ اَللّٰہُ یَتَوَفَّی الْاَنْفُسَ حِیْنَ مَوْتِہَا وَالَّتِیْ لَمْ تَمُتْ فِیْ مَنَامِہَا فَیُمْسِکُ الَّتِیْ قَضٰی عَلَیْہَا الْمَوْتَ وَیُرْسِلُ الْاُخْرٰٓی اِلٰٓی اَجَلٍ مُّسَمًّی}٭(ترجمہ)اللہ تعالیٰ موت کے وقت جانوں کو بھرپور لے لیتاہے اور اس کو جو اپنی نیند میں نہیں مرا ہے جس پر موت کا حکم ہے اس کو روک لیتاہے اور دوسرے کو وقت مقررہ تک چھوڑ دیتاہے۔علماء اورحکماء کے درمیان نفس اور روح کے بارے میں اختلاف ہے۔ بعض کہتے ہیں کہ دونوں ایک ہی چیز ہے نفس اور روح کے معنے جان ہیں۔ ان کی دلیل یہہے کہ کلام عرب میں نفس کے آٹھ معنے ہیں۔ جان ، خون ، آب ، منی ، براز ، ہمت ، جسم ، ہاتھ، اور روح کے بارہ معنے ہیں۔ جان ، کلام روح القدس ، باران ، وحی ، افسون ، مسیح مریم، زندگانی ، فرشتہ ، رحمت حق تعالیٰ۔اور حکماء کی دوسری جماعت کہتی ہے کہ خواب دیکھنے والے کی جان جسم سے نکلتی ہے اور آسمان پر جاتی ہے اور دیکھے سنے کو یاد رکھتی ہے اور بیداری ۳؎کے وقت پھر جان جسم میں آتی ہے۔ اس کی دلیل یہ ہے کہ آنحضرت ﷺنے فرمایا ہے جو شخص طہارت۴؎سو سوتاہے اور ذکر حق زبان پر جاری رکھتاہے۔ ( اس کی جان آسمان پر لے جاتے ہیں۔بعض تعبیر بیان کرنے والے کہتے ہیںکہ یہ حدیث آنحضرت ﷺکافرمان نہیں ہے۔ اگر سوئے ہوئے آدمی کی جان جسم سے جاتی تو سانس لینے کی حرکات باقی نہ رہتیں ۔ چونکہ سونے والا سانس لیتاہے اس سے معلوم ہوتاہے کہ جان جسم میںر ہتی ہے۔ بعض لوگ جان اور روح میں فرق کرتے ہیںکہ سوتے وقت روح جسم سے نکلتی ہے اور جہان کے گرد گھوم کر پھر جسم میں واپس آجاتی ہے اور دیکھی ہوئی چیز کی جان کو خبر دیتی ہے۔اس کی یہ دلیل بیان کرتے ہیںکہ جان قرص آفتاب ۵؎ کے مشابہ ہے اور روح آفتاب کی روشنی کے مشابہ ہے۔ جیسے آفتاب کا قرص چوتھے آسمان پر ہے اور اس کی روشنی سارے جہان میں ہے۔اور حکماء کی ایک جماعت کہتی ہے کہ جان اور روح ایک ہی چیز ہے۔ دونوں میں فرق نہیں ہے کیونکہ ان کی صفت قیاس عقلی کے مطابق ایسی ہے جیسے پانی سے برف اور برف سے پانی ہوجاتاہے۔اور حکیم ارسطاطالیس کے نزدیک نفس مبداء۶؎اول ہے اور روح سے زیادہ شریف اور بزرگ ہے لیکن نفس اور روح کی حقیقت ہم نے اپنی کتاب سماز المسائل میں بیان کردی ہے اور حکماء کے اقوال اس میں درج کردیئے ہیں۔ اہل سنت والمجاعت کے نزدیک روح امر رب ہے۔ چنانچہ حق تعالیٰ کاارشاد ہے :{وَ یَسْئَلُوْنَکَ عَنِ الرُّوْحِ قُلِ الرُّوْحُ مِنْ اَمْرِ رَبِّیْ} (ترجمہ) جو لوگ آپ سے روح کی بابت سوال کرتے ہیں ان سے کہہ دو کہ روح میرے رب کا امر ہے۔ ہمارا اعتماد ۷؎حق تعالیٰ اور آنحضرت ﷺکے فرمان پر ہے اور حکماء کے اقوال بیان کرنے کا یہ منشاء ہے کہ یہ کتاب ان کے ذکر سے بھی خالی نہ رہے۔ حق تعالیٰ کو دین الٰہی اور سنت پیغمبر ﷺپر قائم رکھے اور توفیق خیر و کرامت عنایت فرمائے۔چوتھی فصل حضرت کرمانی رحمۃ اللہ علیہ نے فرمایا ہے کہ جو شخص اپنی خواب کو علامت اور دلیل کے ساتھ اچھی طرح جاننا چاہتاہے۔ حتی المقدور طہارت کے ساتھ دائیں پہلو پر سوجائے۔ خدا تعالیٰ کو یاد کرے اور بہت کھاناے نہ کھائے ۔ چونکہ بسیار خور دا تعالیٰ کو یاد نہیںکرتاہے۔ اس کامعدہ پر رہتاہے اور کھانے کے بخارات دماغ کو پہنچتے ہیں اور طبیعت ان سے متخیل ۸؎ ہوجاتی ہے۔ اس لیے بہت سے مختلف اور پریشان خواب دیکھتاہے اور بہت تھوڑا کھانا بھی نہ کھائے۔ کیونکہ خالی معدہ بھی سو کر پریشان خواب دیکھے گا ۔ کیونکہ طبیعت غذا نہ پانے سے سست اور ضعیف ہوجائے گی اور نیند نہ آئے گی۔ اگر نیند آئے گی بھی تو پریشان خواب دیکھے گا اور نیند کے وقت نہ بہت بھوکے اور نہ بہت سیری ہوناچاہیے۔ تاکہ جو خواب دیکھے راست اور درست رہے اور خواب کو بھلانابھی نہیں چاہیے۔حضرت عبداللہ بن مسعود رضی اللہ عنہ سے روایت ہے کہ ایک اعرابی آنحضرت ﷺکے پاس آیا اور عرض کرنے لگا کہ یارسول اللہ ﷺ!کل میں نے ایک ایسا خواب دیکھا ، اور ایک پریشان خواب بیان کرنے لگا۔ آنحضرت ﷺنے فرمایا کہ تو نے کیا کھایاتھا ؟ اس نے عرض کیاکہ میں نے بہت سے پختہ کھجور کھائے تھے۔ آپ ﷺنے جواب دیاکہ اس خواب کی تعبیر درست نہ آئے گی۔اسی لیے تعبیر بیان کرنے والے ان بہت سے خوابوں کی تعبیر بیان کرتے ہیں جو درست نہیں نکلتی ہے۔ تعبیر بیان کرنے والا باتوں سے غافل نہ رہے اور سائل سے پوچھ لے۔ پھر تعبیر یان کرے تاکہ بیان کی ہوئی بات راست اور درست رہے اور خواب کی درستی کی علامتیں یہی ہیں جوبیان ہوچکی ہیں۔ابن سیرین ؒ نے فرمایا ہے کہ انسان بہت سے خواب دیکھتاہے چونکہ وہ ان کے لائق نہیں ہوتا ہے۔ لہٰذا ان کی تاویل اس کے رشتہ داروں ،بھائی یا باپ یا فرزند پر لوٹ آتی ہے اور بسا اوقات خواب کی تاویل اس کی موت پر تاثیر کرتی ہے اور ہم اس بارے میں حضرت عکرمہ رضی اللہ عنہ بن ابوجہل کی بابت تقریرکرچکے ہیں کہ باپ پر خواب دیکھا اور اس کی تاویل بیٹے پر ظاہر ہوئی ۔ جیسے نابالغ بچے کی واب کی تاویل اس کے باپ پر واقع ہوتی ہے۔ جب اس اصول پر غور کیاجائے گا تو تعبیر بیان کرنے والے کو کوئی مشکل پیش نہ آئے گی۔حضرت جعفر صادق رحمۃاللہ علیہ نے فرمایا ہے کہ گاہے خواب دیکھنے والے کو رنج اور آفت نظر آتی ہے ، لیکن تاویل اس کے خلاف ہوتی ہے جیساکہ غم او رخوف کی تاویل شادی اور خوشی ہے۔ حق تعالیٰ ارشاد فرماتاہے {ولنبدلنھم من بعد خوفھم امنا}ترجمہ:’’ہم ان کے خوف کو ضرور اس کے ساتھ بدل دیں گے۔ ‘‘اور بادشاہ اور دشمن کے خوف سے بھاگنا اور جو اس کے مشابہ ہے اس امر کی دلیل ہے کہ خواب والا خدا تعالیٰ کی پناہ اور امان میں رہے گا۔  حق تعالیٰ کاارشاد ہے ۔{ فَفِرُّوْٓا اِِلَی اللّٰہِ اِِنِّیْ لَکُمْ مِّنْہُ نَذِیْرٌ مُّبِیْنٌ}ترجمہ:’’اللہ تعالیٰ کی طرف بھاگو۔ میں تم کو اس سے کھلم کھلا ڈراتا ہوں۔ ‘‘ ان تاویلوں کی مشکلات بہت ہیں۔ ہم ان سب کو ان شاء اللہ تعالیٰ ان کے محل پر بیان کریں گے۔ پانچویں فصل سچے اور جھوٹے خواب یک شناخت میںحضرت دانیال علیہ السلام نے ارشاد فرمایا ہے کہ لوگ شکل اور صورت ، طبیعت اور قداور بول چال میں ایک دوسرے سے مختلف ہیں۔ اختلافِ شہر اور ہوا کی وجہ سے ایک کا خوا ب دوسرے کے مطابق نہیں ہوتاہے۔ جب کسی کی طبیعت پر گوشت اور حلوا اور شراب وغیرہ چیزوں کے استعمال سے خون غالب ہوگا تو خواب میں فصد اور سینگی اور لبوں کی حرکت اور خوشی اور آوازراگ و رنگ کی اور جو کچھ اس کے مشابہ ہے سنے گا تو تعبیر بیان کرنے والا اس کے چہرے اور رنگ اور جسم کی فربہی اور خوشی و خری کو دیکھے کہ یہ خواب خون کے غلبہ سے ہے اور اس کی کچھ بھی اصلیت و تعبیر نہیں ہے۔اور جب کسی کی طبیعت پر گرم اور خشک چیزوں کے کھانے سے جیسے پنیر ، پیاز ، فلفل وغیرہ سے خلط صفرا کا غلبہ ہوجائے تو وہ شخص خواب میں آگ ، چراغ ، شمع ،قندیل اور گرما وغیرہ بہت دیکھے گا۔ جب تعبیر بیان کرنے والا اس کے چہرے کی زردی اور جسم کی لاغری اور تیزی حرکت اور بسیار گوئی دیکھے گا تو جان لے گا اس شخص پر خلط صفراکا غلبہ ہے اور اس کے خواب کی کچھ اصلیت وتعبیرنہیں ہے۔ اگر کسی شخص کی طبیعت پر لغم بڑھانے والی چیزوں کے استعمال سے جیسے چھاچھ ، دہی ، دودھ وغیرہ سے بلغم کاغلبہ ہوجائے گا توو ہ شخص خواب میں برف اور بارش اور جو چیزیں ان کے مشابہ ہیں دیکھے گا جب تعبیر بیان کرنے والا صاحب خواب کا رنگ سفید اور جسم فربہ اور بات میں گرانی دیکھے گا تو جان لے گاکہ اس کے مزاج پر خلط بلغم غالب ہے اور ایسے شخص کی خواب کی کوئی اصلیت نہیں ہے۔اگر کسی شخص کی طبیعت پر سودا انگیز چیزوں کے کھانے سے جیسے نمک ،آمیختہ گوشت اور ترش چیزوں اور بینگن وغیرہ سے خلط سود ا کا غلبہ ہوجائے گا ۔ تو ایسا شخص خوفناک خوابیں ، سانپ ، چھو ،تاریکی اور سیاہی وغیرہ بہت دیکھے گا۔جب تعبیر بیان کرنے والا اس کا رنگ اور چہرے سیاہ دیکھے گا اور اس کی صورت اندیش ناک اور متفکر نظر آئے گی اور بے وجہ اپنے چہرے اور ریش پر ہاتھ پھیرتا ہوگا تو جان لے گا کہ اس شخص پر خلط سودا کا غلبہ ہے ، اور اس کا خواب بے اصل ہے۔لہٰذا تعبیر بیان کرنے والے پر لازم ہے کہ ان سب باتوں پر غور کرے اور ہر ایک کے خواب کو اچھی طرح پوچھے اور اس پر واقفیت حاصل کرکے تعبیر بیان کرے تاکہ راست آئے۔ حضرت ابن سیرین رحمۃ اللہ علیہ نے فرمایا ہیکہ جو لوگ اصحاب ہمت ہیں جیسے عاشق ، معشوق کو خواب مدیں دیکھے یا حرفہ والا اپنے خواب میں اپنا پیشہ دیکھے جیسے جولاہا کپڑے کو اور آہن گر لوہے کو ۔ تو تعبیر بیان کرنے والے پر لازم ہے کہ خواب کو دوبارہ وچھے کہ کل کیا کھایاتھا اور کس خیال میں سوا تھا۔ پھر تعبیر بیان کرے یا کوئی آدمی خواب کے اندر برف اور باراں ، یخ اور سرما میں گرفتار ہے۔ جب بیدار ہو تو نیند کے کپڑے اس سے علیحدہ ہوں تو یہ برہنگی اور بے سرومائیگی اس کے خواب کاباعث ہوگی ۔ لہٰذا یہ خواب بے حقیقت ہے۔اگر خواب میں دیکھے کہ حمام میں تھا یا دھوپ اور گرمی میں تھا اور جب جاگے تو اپنے آپ کو بہت سے کپڑوں میں لپٹا ہوا پائے۔ خواب میں ایسی گرمی محسوس کرنا کثرت پارچات کے باعث ہے۔ یہ خواب بھی بے حقیقت ہے۔اگر کوئی خواب میں دیکھے کہ بیماری اور جسمانی درد سے رو رہاہے اور بیمار پڑاہے اور درحقیقت بیمار بھی تھا تو یہ خواب بھی بے اصل ہے۔ اگر کوئی شخص خواب میں دیکھے کہ بول کرتاہے اور جاگا تو کپڑے میں بول کیا ہوا دیکھایا معلوم کیا کہ بول زور سے آ رہاہے۔ ایسے خواب بے حقیقت ہیں اور ان کی کوئی تعبیر نہیں ہے۔چھٹی فصل خوابوں کے درمیان فرق کا جاننا ،ہر ایک کے خواب کی تفصیل کا بیانحضرت ابن سیرین رحمۃ اللہ علیہ نے فرمایا ہے کہ خواب دیکھنے والا دوحال سے باہر نہیں ہے۔ مومن ہوگا یا کافر۔ اس اصل کی چودہ اقسام ہیں : (۱)۔بادشاہوں کاخواب ،(۲)۔قاضیوں کاخواب ،(۳)۔مفتیوں کا خواب ،(۴)۔عالموں کا خواب ، (۵)۔آزاد لوگوں کا خواب ، (۶)۔غلاوں کا خواب ، (۷)۔مرودں کا خواب ، (۸)۔عورتوں کا خواب ، (۹)۔نیک لوگوں کا خواب ، (۱۰)۔بدکار لوگوں کا خواب ، (۱۱)۔مالداروں کا خواب ،(۱۲)۔ درویشوںکا خواب ،(۱۳)۔بالغوں کا خواب ،(۱۴)۔نابالغوں کاخواب ۔ان سب میں سے بادشاہوں کاخواب زیادہ راست اور درست ہے اور بیان کرتے ہیںکہ بادشاہوں کے خواب کو دوسروں کے خواب پر اسی قدر فضیلت ہے کہ جس قدر بادشاہوں کو رعیت پر فضیلت ہے۔ کیونکہ خدا تعالیٰ نے بادشاہوں کو برگزیدہ کیا اور سرداری عنایت کی ہے اور خلقت کو اطاعت کاحکم دیا ہے۔ چنانچہ حق تعالیٰ نے فرمایا ہے :{یاایھاالذین اٰمنو اطیعواللّٰہ واطیعوالرسول وأولی الامر منکم } ترجمہ:’’اے ایمان والو ! تم اللہ تعالیٰ کی تابعداری کرو اور رسول کی اور صاحب امر کی تابعداری کرو۔ ‘‘آنحضرت ﷺنے ارشادفرمایا ہے ۔((من اطاع الامیر فقد اطاع اللّٰہ ورسولہ))’’جس شخص نے امیر کی اطاعت کی ، اس نے اللہ تعالیٰ اور اس کے رسول ﷺکی اطاعت کی۔ ‘‘لہٰذا جو خواب بادشاہ عادل مصلح دیکھے گا۔ وہ خواب بادشاہ کے قربت والے کے نزدیک ہوگا اور بادشاہ کاخواب نزدیک تراور درست تر ہے۔ قاضی کے خواب کو دوسروں کے خواب پر فضیلت ہے ۔ کیونکہ عدل وانصاف اور خاص و عام کے کاروبار کا بند و کشادقاضیوں کے متعلق ہے اور فقہاء کے خواب کو عام لوگوں کے خواب پر فضیلت ہے کیونکہ وہ اصول فقہ اور حدود مسلمانی فرض ، سنت اور حلال و حرام کے جاننے والے ہیں۔آزاد لوگوں کے خواب کو غلاموں کے خواب پر فضیلت ہے۔ کیونکہ اللہ تعالیٰ نے آزاد لوگوں کو غلاموںپر شرف نسب عنایت کیاہے۔ عالموں کاخواب اس وجہ سے افضل ہے کہ خدا تعالیٰ نے ان کو شرافت اور توفیق عنایت کی ہے تاکہ خلقت کو راہ راست پر لائیں اور خیرات اور طاعات کی لوگوں کو رغبت دیں۔غلام کے خواب سے آگاہ کتو فائدہ ہوتاہے کیونکہ غلام کو اس سے حصہ ملتاہے اور مردوں کے خواب کو عورتوں کے خواب پر فضیلت ہے۔ کیونکہ خدا تعالیٰ نے مردوں کو عورتوں پر چند چیزوں کی زیادتی سے ترجیح دی ہے۔ اللہ تعالیٰ نے ارشاد فرمایا ہے :{ اَلرِّجَالُ قَوّٰمُوْنَ عَلَی النِّسَآئِ}ترجمہ:’’مرد عورتوں پر غالب ہیں ‘‘ اور خدا تعالیٰ نے مرد ہی پیغمبر بنا کر بھیجے ہیں ، اور دوسر ی جگہ فرمایا ہے :{فَرَجُلٌ وَّ امْرَاَتٰنِ مِمَّنْ تَرْضَوْنَ مِنَ الشُّھَدَآئِ}ترجمہ:’’پس ایک مرد اور دو عورتیں ان لوگوں میں سے جو شہادت کے لیے راضی ہوں۔ ‘‘عقل کے نزدیک مردوں کا صبر اور بخشش ، رائے اور شجاعت ، سخاوت اور امارت اور خدم و حشم وغیرہ ظاہر ہے اور عورتوں کی نسبت مرد فطرت میں زیادہ ہیں ، اور عورتوں کا خواب غلاموں کے خواب کے قریب ہے اور نیک لوگوں کے خواب کو بدکار لوگوں کے خواب پر فضیلت ہے ، کیونکہ نیک لوگوں کا خواب طاعت کی طرف مائل ہوتاہے اور گناہ سے دور ہوتاہے اور بدکار لوگوں کاخواب ان پر قیامت کے دن کافروں کے خواب کی طرح حجت ہوگا۔ کیونکہ بدکار آدمی گناہوں پر دلیری کرتاہے اور ، مالدار کا خواب درویش کے خواب پر فضیلت رکھتاہے۔ کیونکہ مالد ار زکوٰۃ اور صدقات دیتاہے۔ حج اور جہاد کرتاہے اور رسول خدا ﷺنے ارشاد فرمایا ہے :((الیدالعلیاخیرمن الید السلفی ))’’اوپر کا ہاتھ نیچے کے ہاتھ سے بہتر ہے۔ یعنی بخشنے والا لینے والے سے افضل ہے۔ ‘‘ایک گروہ تعبیر بیان کرنے والوں کاکہنا ہے کہ درویشو ںکے خواب کی کوئی حقیقت نہیں ہے کیونکہ ان کادل ہمیشہ کمائی کے غم اور عیال کی طرف سے پریشان رہتاہے۔ درویش اگر کوئی اچھا خواب دیکھتاہے تو اس کااثر دیرکے بعد ظاہر ہوتاہے اور اگر برا خواب دیکھتاہے تو اس کا اثر جلدی ظاہر ہوتاہے اور دولت والوں کا خواب درویشوں کے خواب کے برعکس ہوتاہے۔بالغ کا خواب معتبر ہوتاہے کیونکہ اس پر شہوت غالب ہوتی ہے اور نابالغ لڑکا ادب اور عقل سے بے بہرہ ہوتاہے۔ بعض تعبیر بیان کرنے والے کہتے ہیں کہ اگر نابالغ لڑکے کا خواب نیک ہو تو ،اس کے ماں باپ کو نیکی پہنچتی ہے اور اگر خواب برا ہوتو ان پر اس کی برائی کا اثر پہنچتاہے۔ نابالغ بچے کی خواب کی بابت دو قول ہیں۔ ایک قول یہ ہے کہ اس کا خواب راست اور درست ہوتاہے اور اس کا حکم ظاہر ہوتاہے ۔ کیونکہ بچے کا دل گناہ سے پاک اور برائی اور شغل دنیا سے بالکل فارغ ہوتاہے۔دوسرا قول یہ ہے کہ بچوں کا خواب صحیح اور دوست نہیں ہے کیونکہ ان کو عقل او رتمیز نہیں ہوتی ہے۔ مست اور جنبی اور زن حائضہ کا خواب درست ہوتاہے۔چنانچہ صفیہ ہند کی لڑکی نے خواب میں دیکھاکہ آسمان سے چاند اور سورج اس کی گود میں آگرے ہیں۔ جب بیدار ہوئی تو امیرخیبر کو اس خواب سے آگاہ کیا۔ امیرخیبر نے اس کے منہ پر طمانچہ مارا اورکہاکہ اگر تو یہ خواب سچ بیان کرتی ہے تو محمد مصطفی ﷺخیبر فتح کریں گے اور تجھے اپنی عورت بنائیں گے۔دوسرے روز آنحضرت ﷺنے خیبر فتح کیا ، اور اسلامی لشکر صفیہ کو رسول خدا ﷺکے پاس لے گیا۔ آنحضرت ﷺنے دریافت کیا صفیہ سے ، کہ یہ نیل تمہارے چہرے پر کیسا ہے ؟ صفیہ ؓ نے وہی خواب کی صورت پھر بیان کی ۔ جو کچھ دیکھاتھا۔ پورا ہوگیا اور آپ کے خواب کی تاویل راست آئی۔ اللہ تعالیٰ بہتری کو خوب جانتاہے۔ساتویں فصل خوابوں کے درمیان فرق کی معرفتحضرت کرمانی رحمۃ اللہ علیہ نے فرمایا ہے کہ مسلمانوں کا خواب کافروں کے خواب سے زیادہ سچا ہوتاہے اور دانا کاخواب نادان کے خواب سے اور صالح آدمی کا خواب فاسق کے خواب سے بہتر ہوتاہے۔ حق تعالیٰ نے ارشاد فرمایا ہے :{اَمْ حَسِبَ الَّذِیْنَ اجْتَرَحُوا السَّیِّـاٰتِ اَنْ نَّجْعَلَہُمْ کَالَّذِیْنَ اٰمَنُوْا وَعَمِلُوا الصّٰلِحٰتِ سَوَآئً مَّحْیَاہُمْ وَمَمَاتُہُمْ سَآئَ مَا یَحْکُمُوْن}ترجمہ:’’کیا ان لوگوں کا خیال ہے کہ جنہوںنے گناہ کیا ہے کہ ہم ان کو ان لوگوں جیسا کردیں گے جو ایمان لائے اور انہوںنے نیک کام کیے ہیں، جن کی زندگی اور موت برابر ہے ، برا ہے جو وہ فیصلہ کرتے ہیں ، اور ان بوڑھے لوگوں کا خواب بچوں کے خواب سے زیادہ سچاہوتاہے اور آزاد عورت کا خواب باندی کے خواب سے بہتر ہوتاہے۔تعبیر بیان کرنے والے کو ہر ایک شخص کے خواب میں نیک مراتب کا خیال رکھنا چاہیے اور جب صاحب خواب سے سوال کرے اور پراگندہ الفاظ کو سنے تو سب کو عقل کے قیاس سے درست کرے۔ الفاظ کی تقدیم اور تاخیر کو درست کرے اور پھر تعبیر بیان کرے اور قوی تر الفاظ کو اصول التعیر میں نگاہ کرے۔ اگر میزان کلام کو نگاہ رکھے تو پھر غلطی نہ ہوگی اور جو کچھ بیان کرے، راست بیان کرے ۔ کیونکہ متقدمین اہل علم اسی طرح قیاس کرتے تھے اور تعبیر راست اور درست آتی تھی۔حکایتبیان کرتے ہیں کہ ایک شخص حضرت ابن سیرین رحمۃ اللہ علیہ کی خدمت میں حاضر ہوا اور سوال کیاکہ میں نے ایک خواب دیکھا ہے کہ میں نماز کے لیے اذان کہتاہوں۔ آ پ نے جواب دیا کہ تم اسلامی حج کرو گے ۔ پھر اسی وقت ایک دوسراشخص آیا اس نے سوا ل کیاکہ میں نے خواب میں اپنے آپ کو نماز کے لیے اذان کہتے دیکھاہے۔ آپ نے تعبیر بیان کی کہ تم پر چوری کی تہمت لگائی جائے گی۔شاگردوں نے حضرت ابن سیرین رحمۃ اللہ علیہ سے دریافت کیاکہ دونوں کے خواب ایک ہی صورت کے ہیں کہ دونوں شخص خواب میں اذان نماز دیتے ہیں۔ دونوں کی تعبیر میں اختلاف کیوں ہے؟ آپ نے جواب دیاکہ پہلے شخص کے چہرے سے نیک بختی کے نشان ظاہر ہوتے تھے ۔ میں نے کہاکہ تم حج کروگے ۔ حق تعالیٰ کاارشاد ہے :{واذن فی الناس بالحج یا توک رجالاً}ترجمہ:’’اور لوگوں میں حج کا اعلان کرو۔ تمہاری طرف دوڑتے ہوئے آئیں گے اور میں نے دوسرے شخص میں فساد اور مخالفت کے نشانات دیکھے تھے۔ میں نے تعبیر بیان کی کہ تم کو چوری میں پکڑیں گے ۔ حق تعالیٰ کا ارشاد ہے :{ ثُمَّ اَذَّنَ مُؤَذِّنٌ اَیَّتُھَا الْعِیْرُ اِنَّکُمْ لَسٰرِقُوْنَ }ترجمہ:’’منادی نے پکایا ، قافلے والو !تم ضرور چور ہو۔ ‘‘حضرت جعفر صادق رضی اللہ عنہ نے فرمایا ہے کہ بعض وقت رات کو خواب دیکھاجاتاہے اور اس کی تعبیر اسی دن نکل آتی ہے اور بعض اوقات خواب دیکھا جاتا ہے اور اس کی تاویل سال کے بعد پوری ہوتی ہے اور بعض کی چھ ماہ کے بعد ، اور بعض کی بیس اور چالیس سال کے بعد تاویل ظاہر ہوتی ہے ۔ جیسے حضرت امیرالمؤمنین حسین رضی اللہ عنہ کے مارے جانے کا خواب ۔ آنحضرت ﷺنے اس طرح دیکھا کہ ایک کتاآپ کا خون پتاہے ، پھر چالیس سال کے بعد ا س خواب کی تاویل ظاہر ہوئی کہ حضرت حسین رضی اللہ عنہ شہید کیے گئے۔حضرت جابر مغربی رحمۃ اللہ علیہ نے فرمایاہے کہ رات کے خواب کی تاویل دن کے خواب سے قوی ہوتی ہے اور پہلی رات کاخواب درست نہیں ہوتا۔ اکثر اندیشہ اور کثرت اشغال سے آتاہے اور نیم شب کاخواب بھی محض پریشان کن ہوتاہے۔ سب سے درست خواب صبح کے وقت کاہوتاہے ۔ کیونکہ صبح کے خواب کو مقرب فرشتہ لوگوں کو لوح محفوظ سے سکھاتا ہے اور اس وجہ سے اس کی تاویل درست اور راست ظاہر ہوتی ہے۔ حضرت ابن سیرین رحمۃ اللہ علیہ نے فرمایا ہے ۔ اول شب کے خواب کی تعبیر پانچ سال تک اور درمیانی شب کے خواب کی تاویل پانچ ماہ تک اور صبح کے خواب کی تاویل دس روز تک ظاہر ہوتی ہے۔ حاصل یہ ہے کہ جس قدر خواب صبح کے نزدیک تر ہوگا اسی قدر اس کی تاویل نیک اور درست اور جلدی ظاہر ہوگی۔آٹھویں فصل خواب کی تعبیر بیان کرنے کے لیے علم جفر اور فال کاجاننا ضروری ہےحضرت دانیال علیہ السلام نے ارشاد فرمایا ہے کہ خواب کی تعبیر بیان کرنے والے کے لیے علم جفر اور فال کاجاننا جواستادان قدیم سے منقول ہے نہایت ضروری ہے۔ اگر کوئی خواب کی تعبیر پوچھے تو تعبیر بیان کرنے والا سائل کانام پوچھے۔ اگر اس کانام اچھا ہے۔ جیسے محمد،احمد، حسین ، فضل ، سہیل ، بشیر، حبیب ، محبوب وغیرہ تو ایسے ناموں کی دلالت صاحب خواب کے لیے بہتری اور خوشی کی ہوتی ہے اور اگر نام اچھا نہیں ہے تو دلیل غم اور برائی کی ہوتی ہے۔جب سائل خواب کی تعبیر دریافت کرے اور تعبیر بیان کرنے والے کے سامنے اس وقت گھوڑا یا استریا گدھا ہے ، تو اس کاخواب نیک اور پسندیدہ ہوگا اور صاحب خواب سفر کرے گا ( خاص کر اگر سامنے گھوڑا یا استر گزریں اور لگا م کے ساتھ موجود ہے۔ حق تعالیٰ کا ارشاد ہے:{وَّ الْخَیْلَ وَ الْبِغَالَ وَ الْحَمِیْرَ لِتَرْکَبُوْھَا وَ زِیْنَۃً }ترجمہ:’’گھوڑے اور خچر اور گدھے تمہاری سواری اور زینت کے لیے ہیں۔ ‘‘اگر سائل کے تعبیر دریافت کرتے وقت کو اتین بار بولے تو خیر اور نیکی کی دلیل ہے ، او راگر کوا دوبار بولے تو برائی کی دلیل ہے۔ حضرت جابر مغربی رحمۃ اللہ علیہ نے فرمایا ہے کہ ایک شخص حضرت عبداللہ بن عباس رضی اللہ تعالیٰ عنہما سے اپنے خواب کی تعبیر پوچھ رہاتھا۔ اسی وقت ایک کوا آیا اور گھر کی دیوار پر بیٹھا اور دوبار بولا۔ عبداللہ بن عباس رضی اللہ عنہمانے فرمایا کہ یہ اس بات کی دلیل ہے کہ تجھے کوئی برائی پہنچے گی۔ اسی رات چور نے اس کے گھر میں نقب لگائی اور سب کچھ چرا کر لے گیا۔حضرت عبداللہ رضی اللہ عنہ فرماتے ہیںکہ میں نے اپن دو ستوں کو کہا کہ اگر کوئی شخص خواب کی تعبیر دریافت کرے اور کوا دو آوازیں دے تو دلیل بدی اور نقصان کی ہے ۔ اگر چار آوازیں دیں تو دلیل نیکی اور بہتری کی ہے ۔ اگر پانچ آوازیں دے تو برائی کی دلیل ہے اور اگر کوا چھ بار بولے تو صاحب خواب کے لیے بہتری کی دلیل ہے۔حضرت ابن سیرین ؒ نے فرمایا ہے کہ کوے کی طاق آواز نیکی کی دلیل ہے اور جفت آواز برائی کی دلیل ہے۔ حضرت جعفر صادق رضی اللہ عنہ نے فرمایا ہے کہ اگر وکئی شخص اس نیت سے سوئے کہ کوئی خواب آئے اور اس خواب سے نیک اور بد احوال جاننا چاہے تو اگر خواب میں بکری یا بکری کا بچہ یا گائے یا گھوڑا ان کی مانند ایساجانور دیکھے کہ جس کاگوشت کھایا جاتاہے تو صاحب خواب کے کام کی تابہی کی دلیل ہے اور اگر صاحب خواب بند دروازہ دیکھے اور پھر اس کے لیے کھولا جائے یا میٹھا کھانا پائے او رکھائے ۔ یہ باتیں صاحب خواب کے لیے بہتری اور نیکی کی دلیل ہیں۔نویں فصل بھولے ہوئے خواب کے بیان میںحضرت جعفر صادق رضی اللہ عنہ نے فرمایا ہے کہ اگر کوئی شخص خواب دیکھ کر بھول جائے اور تعبیر بیان کرنے والا خواب کو جاننا چاہے تو اس کا طریقہ ہے کہ صاحب خواب کا نام پوچھے اور اس کے نام کے حروف شمار کرے اور ابجد کے حساب پر ان میں سے ۹،۹ کو منفی کرے اور دیکھے کہ کتنے باقی رہے ہیں۔ اگر نو باقی رہیں تو یہ خواب کے فساد کی دلیل ہے کہ اس نے برا خواب دیکھا ہے ۔ حق تعالیٰ کاارشاد ہے :{وَکَانَ فِی الْمَدِیْنَۃِ تِسْعَۃُ رَہْطٍ یُّفْسِدُوْنَ فِی الْاَرْضِ وَلاَ یُصْلِحُوْنَ}’’شہر میں نو گروہ تھے جو فساد کرتے تھے اور اصلاح نہ کرتے تھے۔ ‘اگر آٹھ باقی رہیں تو صاحب خواب سر کرے گا یا اس کا نکاح ہوگا ۔ حق تعالیٰ کاارشاد ہے :{ ثَمٰنِیَ حِجَجٍ فَاِنْ اَتْمَمْتَ عَشْرًا فَمِنْ عِنْدِکَ }’’آٹھ سال ہیں۔ اگر تم دس پورے کرو تو یہ تمہاری مرضی ہے۔ ‘اگر سات باقی رہیں تو صاحب خواب درندوں یا کتوں کو دیکھے گا۔ حق تعالیٰ کا فرمان ہے :{وَ یَقُوْلُوْنَ سَبْعَۃٌ وَّ ثَامِنُھُمْ کَلْبُھُمْ}’’اور کہتے ہیں کہ سات اور آٹھواں ان کاکتاہے۔ ‘‘اگر چھ باقی رہیں اور صاحب خواب نیک شخص ہے تو یہ اس امر کی دلیل ہے کہ اس نے خواب میں فرشتوں اور اہل اصلاح کو دیکھاہے ۔ اس کی تاویل یہ ہے کہ اسکے سب اشغال نیک ہوں گے اور اگر صاحب خواب مفسد ہے تو یہ امر کی دلیل ہے کہ اس نے خواب میں شیاطین اور اہل فساد کو دیکھاہے ۔ اس کی تاویل اس شخص کی تباہی ہے۔ خدا تعالیٰ کا فرمان ہے :{خَلْقَالسَّمٰوٰتِ بِغَیْرِ عَمَدٍ تَرَوْنَھَا ثُمَّ اسْتَوٰی عَلَی الْعَرْشِ}’’تم دیکھتے ہوکہ آسمان کو بغیر ستون کے پیداکیاہے۔ پھر عرش پر استویٰ کیاہے۔ ‘‘اگر پانچ باقی رہیں تو اس نے خواب میں گھوڑے اور ہتھیار دیکھے ہیں اور اگر چار باقی رہیں تو اس نے خواب میں آسمان اور ستارے دیکھے ہیں۔ {فِیْٓ اَرْبَعَۃِ اَیَّامٍ سَوَآئً لِّلسَّائِلِیْنَ}(چاردنوں میں سوال کرنے والوں کے لیے برابر ہے۔(اگر تین باقی رہیں تو صاحب خواب نے کسی کو کوئی کام کہاہوگا ۔ {مَا یَکُوْنُ مِنْ نَّجْوٰی ثَلٰثَۃٍ اِلَّا ہُوَ رَابِعُہُمْ}(تین آدمیوں کی سرگوشی میں چوتھا خداہے ، اور دوسری جگہ ارشاد ہے :{ثلثۃ ایام الا}(تین دن مگر(اگر دویا ایک باقی رہے تو اس امرکی دلیل ہے کہ دین اور دنیامیں نفع ہوگا۔ {ثَانِیَ اثْنَیْنِ اِذْ ھُمَا فِی الْغَارِ اِذْ یَقُوْلُ لِصَاحِبِہٖ لَاتَخْزَنْ}(دو میں کا دوسرا جب وہ دونوں غار میں تھے ۔ جب اپنے دوست کو کہتا تھا کہ غم نہ کھا) اس کی تاویل یہ ہے کہ دہشت سے امن میں رہے گا اور سب طرح سے محفوظ ہوگا۔حضرت ابن سیرین ؒنے فرمایا ہے کہ اگر کوئی شخص خواب دیکھ کر بھول جائے ۔ تعبیر بیان کرنے والا سائل کو کہے کہ اپنے اعضاء میں کسی عضو پر ہاتھ رکھو۔ اگر سر پر ہاتھ رکھے تو پہاڑدیکھاہے ۔ اگر آنکھ پر ہاتھ رکھے تو آب شو ر کا چشمہ دیکھاہے۔ اگر ناک پر رکھے تو دامن کو ہ دکھا ہے ۔ اگر رخسار پر رکھے تو مرغزار دیکھاہے۔ اگر منہ پر رکھے تو آب شیریں کاچشمہ دیکھا ہے ۔ اگر کتان پر رکھے تو شگاف اور غار دیکھے ہیں۔ اگر ریش پر رکھے تو گھاس دیکھے ہیں۔ اگر ہاتھ پیٹ پر رکھے تو خواب میں نہر دیکھی ہے۔ اگر شرمگاہ پر رکھے تو خرابات دیکھے ہیں۔ اگر کندھے پر رکھے تو محل دیکھے ہیں۔ اگر بازو پر رکھے تو میوے دار درخت دیکھے ہیں اور اگر انگلیوں پر ہاتھ رکھے تو اس نے خیرو شر کی شاخیں اور درخت دیکھا ہے ، اور اگر پاخانے کی جگہ پر ہتاھ رکھے تو اس نے خواب میں کوڑاکرکٹ دیکھاہے اور اگر زانوں پر رکھے تو اس نے نیلے دیکھے ہیں، اور اگر خواب دیکھنے والا پنڈلی پر ہاتھ رکھے تو اس نے خواب میں پھل دار درخت دیکھا ہے۔حضرت دانیال علیہ السلام نے فرمایا ہے کہ اگر کوئی خواب دیکھ کر بھول جائے تو یہ چار حال سے خالی نہیں ہے۔ ایک بہت گناہوں کے باعث ۔ دوسرے مختلف کاموں کے باعث ۔ تیسرے ضعف نیت کے باعث ۔ چوتھے طبیعت کے اختلاف جب حالت سے پھرے تو ضرور خوابوں کو بھول جائے گا۔دسویں فصل جاہلوں کے پاس خواب بیان کرنے میںحضرت کرمانی رحمۃ اللہ علیہ نے فرمایا ہے کہ دانا لوگ کہتے ہیںکہ جاہل کے پاس خواب بیان نہ کر نا چاہڑے اور جاہل سے تعبیر بھی نہ پوچھی جائے اور لوگوں کا یہ کہنا بالکل غلط ہے اگر جاہل سے تعبیر پوچھی جائے ۔ جو کچھ وہ کہہ دے گا ۔ اسی طرح ہوجائے گا ۔ خواب کا نمائندہ فرشتہ ہے وہ ہرگز خطا نہیںکرتا ہے اور جو کچھ کہتاہے حق ہوتاہے۔ نادان کے غلط تعبیر دینے سے حق باطل نہیں ہوسکتا ہے۔ عالم اور جاہل میں بہت فرق ہے۔ حق تعالیٰ کاارشاد ہے :{ہَلْ یَسْتَوِی الَّذِیْنَ یَعْلَمُوْنَ وَالَّذِیْنَ لاَ یَعْلَمُوْنَ}’’ان سے کہہ دو کہ عالم اور جاہل برابر نہیں ہوسکتے ‘‘اور آنحضرت ﷺنے ارشاد فرمایا ہے :((لایستوی العالم والجاہل ))’’علم والا اور بے علم برابر نہیں ہے ‘‘اور چونکہ خواب کو ظاہر کرنے والا فرشتہ ہے جو لوح محفوظ سے بتاتا ہے ،خیر پہنچے گی ، یا شر پہنچے گی ۔ اگر عالم یا جاہل اس کو پھیرنا چاہیں تو ہونے والی چیز ضرور ی ہو کر رہے گی۔ کسی سے سوائے قضائے معلق کے جو صدقات اور دعا سے ٹل جاتی ہے ، ہرگز پھر نہ سکے گی۔جب ملک ریان (شاہ مصر ) نے وہ خواب دیکھا جیساکہ حق تعالیٰ نے فرمایا ہے :{قَالُوْٓا اَضْغَاثُ اَحْلَامٍ وَ مَا نَحْنُ بِتَاْوِیْلِ الْاَحْلَامِ بِعٰلِمِیْنَ } انہوںنے جواب دیاکہ یہ پریشان خواب ہیں اور ہم پریشان خوابوں کی تاویل نہیں جانتے ہیں ‘‘ بادشاہ نے اپنی قوم کو بلایا اور اپنے خواب کا حال پوچھا ۔{یٰٓاَیُّھَا الْمَلَاُ اَفْتُوْنِیْ فِیْ رُئْیَایَ اِنْ کُنْتُمْ لِلرُّئْ یَا تَعْبُرُوْنَ}’’سردارو!میرے خواب کی بابت فتوے دو۔ اگر تم خواب کی تعبیر بیان کرسکتے ہو ۔‘‘پھر حضرت یوسف علیہ الصلوٰۃ والسلام نے تعبیر بیان کی اور سات سالہ قحط کا بیان دیا۔ یہاں سے معلوم ہوا کہ جاہلوں کی تعبیر سے خواب کا حق داخل نہیں ہوسکتا۔گیارہویں فصل خوابوں کے حال اور وقت اور قسم اور صورت سے معرفت کرنیحضرت ابن سیرین رحمۃ اللہ علیہ نے فرمایا ہے کہ خواب وقت کے لحاظ سے بدلتاہے ۔ اگر کوئی شخص خواب میں رات کو دیکھے کہ پل یا راستے پر بیٹھا ہے۔ اس کو اس کے کام میںتھوڑا نفع ہوگا اور اگر یہی خواب دن کو دیکھے تو وہ اپنی عورت کو طلاق دے گا۔ اگر رات کو خواب میں دیکھاہے کہ مرغ نے کتے کو پکڑا ہے تو اس بات کی دلیل ہے کہ اس کو کسی نادان سے واسطہ پڑے گا ، اور یہی خواب دن کو دیکھے گا تو بیمار ہوگا۔حضرت جعفر صادق رحمۃ اللھ علیہ نے فرمایا ہے کہ خواب اصل سے دین صنعت و حرفت اور کسب کے لحاظ سے نہیں پھرتاہے۔ ایک ہی خواب کی تاویل مختلف ہے ایک خواب کی تاویل عذاب ہے ۔ حق تعالیٰ کا فرمان ہے :{غُلَّتْ اَیْدِیْھِمْ وَ لُعِنُوْا بِمَا قَالُوْا} ’’ان کے ہاتھ جکڑے گئے اور ان کی باتوں کی وجہ سے لعنت پڑی۔ ‘‘ جب یہ خواب نیک آدمی دیکھتاہے تو دلیل ہے کہ گناہوں اور برے کاموں سے دستبردار ہوگا۔ محمدبن عبدالعزیز صحیح سند کے ساتھ عبدالرحمن اسلمی سے روایت کرتے ہیںکہ رسول خدا ﷺنے حضرت صدیق اکبر رضی اللہ تعالیٰ عنہ اور حضرت سلمان فارسی رضی اللہ عنہ میں بھائی چارہ کردیا اور سلمان رضی اللہ تعالیٰ عنہ نے ایک خواب دیکھا اور حضرت ابوبکر صدیق رضی اللہ عنہ سے بیان کیا اور اس خواب کا سبب ان سے دور ہوا۔ ابوبکر صدیق رضی اللھ عنہ نے فرمایاکہ قیامت تک تمہارے سر سے ہاتھ کو تاہ ہوا۔ سلمان رضی اللہ تعالیٰ عنہ نے اس خواب کی آنحضرت ﷺکو خبر دی۔ آپ ؐ نے بھی وہی تاویل بیان کی جو حضرت ابو بکر صدیق رضی اللہ عنہ نے بیان کی تھی۔ابو مسلم رحمۃ اللہ علیہ عنہ عطابن خباب سے روایت کرتے ہیںکہ محمد بن سیرین ؒ نے فرمایا ہے کہ جو شخص خواب میں منبر پر ہے ، اس کی تاویل یہ ہے کہ اگر وہ شخص نیک ہے تو شرف اور بزرگی پائے گا اور اگر وہ بُرا ہے تو پھانسی پر لٹکایاجائے گا۔حدید الحدیث میں ہے کہ احمدبن سعد حضرت ابوعبیدہ رضی اللہ عنہ سے روایت کرتے ہیںکہ ایک عورت نے آنحضرت ﷺسے دریافت کیاکہ میں نے خواب میں دیکھاہے کہ میرے گھر کی چھت کا ستون مجھ پرٹوٹا ہواہے۔ آپ ؐ نے فرمایا کہ تیرا شوہر سفر سے آئے گا۔ دوسری دفعہ اس نے یہی خواب دیکھا اور حضرت ابوبکر صدیق ؓ سے تعبیر پوچھی۔ آپ نے فرمایاکہ تیرا شوہر مرے گا۔ دونوں خواب ایک ہی تھے لیکن وقت کے اختلاف سے تعبیر مختلف ہوئی۔حضرت ابو حاتم ، اصمعی سے روایت کرتے ہیںکہ اشعری نے پوچھاکہ میں نے خواب میں دیکھاہے کہ گیہوں کو جوکے بدلے بیچتاہوں۔ آپ نے جواب دیاکہ تم قرآن مجید کو شعر سے بدلتے ہو۔ آدمی کی حالت کی تبدیلی سے گیہوں اور جو اپنی اصلیت سے بدل گئے ۔ اگر کوئی یہی خواب دیکھے تو اصمعی کے ساتھی کی بات یاد رکھے۔کرمانی رحمۃ اللہ علیہ نے فرمایا ہے جو شخص فصل بہار میں خواب دیکھے ، نیک ہے ، لیکن اس کی تاویل دیر کے بعد ظاہر ہوگی اور گرمی کے موسم کے خواب کی تاویل بہت جلدی ظاہر ہوتی ہے اور جو شخص خزاں کی فصل میں خواب دیکھے ۔ اس کی تاویل درست نہ ہوگی ۔ اس بات کی دلیل یہ ہے کہ ایک شخص نے حضرت ابوبکر صدیق رضی اللہ عنہ سے دریافت کیاکہ مجھے خواب میں ایک درخت کے ستر پتے شمار کرکے دیئے گئے ہیں۔ آپ نے جواب دیا کہ تجھ پر ستر لکڑیاں پڑیں گی اور اسی ہفتے میں اس پر ستر چھڑیاں ماری گئیں ۔ پھر اس شخص نے دوسرے سال میں وہی خواب ستر پتوں والا دیکھا اور حضرت ابوبکر صدیق رضی اللہ عنہ سے تعبیر دریافت کی۔ آپ نے فرمیااکہ تجھے ستر ہزار درہم ملیں گے۔ اس شخص نے عرض کی یا امیرالمؤمنین ! گذشتہ سال میں نے یہی خواب دیکھاتھا اور اس کی تاویل ستر چوب تھی اور میں نے اس سال بھی یہی خواب دیکھا ہے اور اس کی تاویل ستر ہزار درہم ہے۔ آپ مجھ کو اس تاویل کے فرق کاپتہ دیں۔ آپ نے فرمایاکہ گذشتہ سال تونے خواب فصل خزاں میں دیکھاتھا۔ اس وقت سب درخت خشک تھے اور پتے گرتے تھے ۔ اس کی تاویل وہی تھی اور اس سال موسم بہار اور درختوں کا رخ ترقی کی طرف ہآ ۔ اس کی تاویل یہی ہے کہ پھر اس خواب دیکھنے والے نے ستر ہزار درہم پائے۔حضرت دانیال علیہ السلام نے فرمایا ہے کہ جو شخص صبح سے نیم روز تک خواب کی تعبیر دریافت کرے۔اس کی تاویل اقبال اور نیکی پر ہے اور زوال کے بعد رات تک شر اور فساد کی دلیل ہے اور خواب کی تعبیر روز ابر ۔ برف و باراں اور آفتاب کے طلوع اور غروب کے وقت دریافت نہ کرنی چاہیے۔جابر مغربی رحمۃ اللہ علیہ نے فرمایا ہے کہ سب خوابوں سے سچا خواب وہ ہے جو وقت سحر سے آفتاب کے نکلنے تک آئے۔ یا آفتاب کی برابری پر خواب نیک اور راست اور درست آتاہے اور تاویل خواب ۔ درختوں کا کھلنا، میوئوں کا پکنا ، بڑے اچھے خواب ہیں اور ان کی تاویل درست ہوتی ہے اور جو خواب سردی کے دنوں میں دیکھاجائے اس کی تاویل کا حکم کمزور ہوتاہے۔ جاڑے میں بادو باراں ہوتاہے اور بہار میں اہل جہان خوش و خرم ہوتے ہیں۔ بہرحال ہر خواب کی تعبیر بمطابق حال و صورت ووقت علیحدہ علیحدہ ہوتی ہے۔بارہویں فصل خواب والوںکے ساتھ شرائط اور آداب کی معرفت میںحضرت دانیال علیہ السلام نے فرمایا ہے کہ تعبیر بیان کرنے والا دانا اور پارسا ہونا چاہیے۔ عالم خاموشی پسند اور نیک ہونا چاہیے۔ تعبیر دیتے حاضر اور ہوشیار ہو اور سائل کا خواب احتیاط سے سنے اور معلوم کرے کہ سائل بادشاہ ہے یا رعایا میں سے ہے۔ بزرگ عالم ہے یا جاہل آزاد ہے یا غلام، مالداری ہے یا غریب درویش مرد ہے یا عورت فارغ دل ہے یا مشغول ہے۔ موسم گرما میں خواب دیکھاہے یا سرما میں دیکھاہے۔ جب ہر ایک بات کو قیاس عقل سے معلوم کرلے تو جیسا اس علم کے استاد بیان کرتے ہیں تاویل بیان کرے اور اپنی طرف سے کچھ نہ کہے۔حضرت ابن سیرین رحمۃ اللہ علیہ باوجود یہ کہ اس علم کے امام اور یگانہ روز گار تھے باوجود اتنی فضیلت کے جن خوابوں کی تعبیرنہ جانتے تھے کچھ نہ کہتے تھے۔ابو حاتم ، اصمعی سے روایت کرتے ہیںاور وہ ابو المقدم سے کہ ابن سیرین رحمۃ اللہ علیہ تیس سے چالیس سال تک جو کچھ لوگ پوچھتے ایک جواب کہتے اور باقی کی تعبیر نہیں کہتے تھے۔ لہٰذا بیان کرنے والے کو چاہیے کہ پہلے صاحب خواب کی بات کو اچھی طرح سنے اور اس کی تعبیر میں اچھی طرح غور کرے اور اگر بات سخت ہے اور اس کے معنی صحیح ہیں اور تاویل کی برداشت کرتے ہیں ۔ اس وقت تعبیر بیان کرے ۔ اگر اصل خواب میں فضل بات ہو تو اس فضول کو جدا کرے اور اصل کی تعبیر بیان کرے۔اگر ساری بات مختلف ہے اور آپس میں جوڑ نہیں کھاتی ہے تو خواب پریشان ہے اس کی تعبیر نہ کہے اور اگر تعبیر چھپائے تو سائل سے پوچھے کہ تنگ دل ہآ یا خوش دل ہے اور جو کچھ اس سے سنے اس پر تاویل خواب کی بنا رکھے اور اگر وہ نہ کہہ سکے اور تعبیر بیان کرنے والا نام سے جان نہ سکے۔ تو طبیعت عبارت اور گفتار اور بد صورتی و خوبصورتی اور دروغ اور راست سے تاویل کرے اور اگر اس کے خواب کی تاویل کسی بدچیز پر ہوتو نہ کہے اور اس پر پوشیدہ رکھے۔کرمانی رحمۃ اللہ علیہ نے فرمایا ہے کہ اصل خواب تین چیز پر ہے ۔ ایک جنس ، دوسری صفت ، تیسری طبع ، جنس جیسے درختوں اور پرندوں کی ہوتی ہے ۔ یہ سب مردوں کی تاویل ہوتی ہے ، اور صفت یہ ہے کہ تعبیر بیان کرنے والا جانے کہ درخت کون سا ہے اور مرد کس جنس سے ہآ اور کس صفت کا ہے اور اگر اخروٹ کا درخت ہے تو معلوم کرے کہ عجمی مرد ہے ۔ کیونکہ عرب میں اخروٹ کا درخت نہیں ہوتا ہے اور اگر پرندہ مور ہے تو عجمی ہے ، اگر شتر مرغ ہے تو مرد عربی ہے اور طبیعت یہ ہے کہ معلوم کرے کہ اس درخت کی طبیعت کس قسم کی ہے۔ لہٰذا اس درخت کی نوع پر تاویل بیان کرے۔اگر اخروٹ کا درخت ہے تو مردمالدار ہے لیکن بد معاملہ ،بخیل اور برا ہے۔ کیونکہ اگر تم اخروٹ کو ہلائو تو آواز کرتاہے اور جب تک نہ توڑو ، گری نہیں نکلتی ہے اور اگر کھجور کا درخت ہے تو جو کام اختیار کرے گا آسان ہوگا۔ { کَشَجَرَۃٍ طَیِّبَۃٍ اَصْلُھَا ثَابِتٌ وَّ فَرْعُھَا فِی السَّمَآئِ}’’ جیسے پاک درخت اس کی جڑ ثابت ہے اور شا خ آسمان میں ہے ۔ ‘‘ وہاں پر شجرہ طیبہ درخت خرما ہے۔اگر کوئی پرندہ اڑتاہے تو تعبیر دینے والا جانے کہ یہ صاحب خواب سفر کرے گا۔ لہٰذا پرندے کی طبیعت کو بھی جاننا چاہیے اگر کوا ہے تو وہ شخص ضرور شریر اور بد عہد ہے۔خواب دیکھنے والا راست گو اور بادیانت ہونا چاہیے اور دیکھی ہوئی بات میں کمی اور زیادتی نہ کرے ۔ کیونکہ اس سے خواب میں نقصان ہوتاہے اور جو شخص خواب دیکھے اور اس سے ڈرے اسے تین بار آیۃ الکرسی پڑھ کر اپنے اوپر دم کرنا چاہیے اور یہ دعا پڑھے۔ اعوذبرب موسیٰ وابراہیم من شر رؤیاء التی رایتھا من منا می ن یضرنی فی دینی و دیناوی ومعیشتی عزجاھک وجل تناؤک ولآالہ غیرک۔’’میں رب موسیٰ علیہ السلام اور ابراہیم علیہ السلام کے ساتھ پناہ مانگتاہوں ۔ اس خواب کی برائی سے جو میں نے اپنی نیند میں دیکھی ہے کہ میرے دین اور دنیا اور معاش میں نقصان پہنچائے۔ تیرا رتبہ سب سے بڑھ کر اور تیری ثناء بڑی ہے اور تیرے سوا کوئی معبود نہیں ہے۔‘‘اس کے بعد دورکعت نماز پڑھے اور صدقہ دے تو اس خواب کی برائی پھرے گی۔ حضرت مغربی رحمۃ اللہ علیہ نے فرمایا ہے کہ ابلیس ملعون تمام خوابوں میں درست درازی کرتاہے اور سب چیزوں کی مانند ہوجاتاہے ، لیکن خدا تعالیٰ فرشتوںاور پیغمبروں اور آسمان اور آفتاب اور ماہتاب اور پرستاروں کی مانند اپنے آپ کو شبہ نہیںکرسکتا اور اگر اس کو ہ طاقت ہوتی کہ اپنے آپ کو ان چیزوں کے مانند کرلیتاتو خلقت کے درمیان فتنہ ڈالتا کہ گاہے اپنے آپ کو پیغمبروں کی مانند ظاہر کرتا اور کہتاکہ میں تم سے خوش ہوں جو کچھ چاہو کرو ، اور دوسرے شخص سے کہتاکہ میں تمہارا خالق ہوں۔ تمہارے گناہ معاف کردیئے ہیں اور تمہیں بخش دیا ہے اور ایسی چیزیں کہتا کہ خدا تعالیٰ کے بندوں کو گمراہ کرتا۔ حضرت جعفر صادق رضی اللہ عنہ نے فرمایا ہے کہ جب ابلیس ملعون اپنے آپ کو آنحضرت ﷺکی صورت بنانا چاہتاہے تو آسمان سے آگ اترتی ہے اور اس کو جلاتی ہے اور سب کاموں میں سے مشکل کام ابلیس ملعون پر یہ ہوتاہے کہ مومن کا دل روشن ہوجائے اور حق تعالیٰ کو جانے اور اس کاخواب راست آئے۔تیرہویں فصل سائل اور تعبیر دینے والے کے آداب نگاہ رکھنے کے بیان میںکرمانی رحمۃ اللہ علیہ نے فرمایا ہے ۔ تعبیربیان کرنے والے میں یہ صفت ہونی چاہیے کہ اس کے ہر ایک کام میں ہوشیاری اور آہستگی ہو کہ سائل کے سوال کے وقت اس کے خوا ب کو اچھی طرح سنے اور اس کے دین اور مذہب اور اعتقاد پر واقفیت حاصل کرے اور اس کے سچ اور جھوٹ کو جانے ۔ کیونکہ آنحضرت ﷺنے ارشاد فرمایا ہے :((اصدقکم رؤیا اصدقکم حدیثا))’’جو شخص بات کے بارے میں راست گو ہے وہ شخص خواب میں بھی راست گو ہے۔ ‘‘حضرت جعفر صادق رضی اللہ تعالیٰ عنہ نے فرمایا ہے کہ مرد عاقل پرو اجب ہے کہ طہارت کے ساتھ سوجائے اور سوتے وقت خدا تعالیٰ کو یاد کرے اور یہ دعا پڑھے۔اللھم سلمت نفسی الیک ووجھت وجھی الیک وفوضت امری الیک والجات ظہری الیک لا ملجاء منک الا الیک تبارکت ربنا وتعالیت انت الغنیُّ ونحن الفقرآء استغفرتک واتوب الیک اللھم ارنا الرؤیا صادقۃ عاریۃ صالحۃ غیر فاسدۃ غیر تجربۃ رافعۃٍ غیر راضیۃٍ۔ترجمہ:’’اے خدا ! میں اپنی جان تیرے سپر د کرتاہوں اور اپنا چہرہ تیری طرف متوجہ کرتاہوں اور اپنا امر تیرے سپرد کرتاہوں اور اپنی کمر تیری طرف جھکاتاہوں۔ تجھ سے پناہ تیرے ہی ساتھ ہے۔ اے ہمارے رب ! تو بابرکت اور بلند ہے ، تو غنی ہے اور ہم فقیر ہیں۔ میں تجھ سے معافی مانگتاہوں اور توبہ کرتاہوں ۔ اے خدا ! ہم کو سچا خواب صاف نیک اور عمدہ بغیر کسی قسم کی خرابی اور جس میں کوئی آزمائش نہ ہو رفعت بخشنے والا ہونا پسندیدہ نہ ہو۔‘‘دائیں کروٹ پر سوجائے اور جب جاگے تو اسی طرح خدا تعالیٰ کو یاد کرے ، اگر نیک خواب دیکھا ہے تو شکر کرے ، اور صدقہ دے اور اگر بُرا خواب دیکھاہے تو اعوذبا للّٰہ من الشیطٰن الرجیم ط(میں اللہ تعالیٰ کے ساتھ شیطان مردود سے پناہ مانگتاہوں۔ )پڑھے اور قل ہو اللہ سارا پڑھے اور پھر بائیں طرف پھونک مارے اور کہے اے خدا ! تو جانتاہے اور میں نہیں جانتا ہوں۔ اگر خیر ہے تو اس خواب کی خیر مجھ کوپہنچا اور اگر برا ہے تو اس خواب کی برائی مجھ سے اور تمام مسلمانوں سے دور کر۔{ یامجیب دعوۃ المضطرین یا الہ العالمین ویاارحم الرحمٰین } ترجمہ:’’اے بے قرار وں کی دعا قبول کرنے والے سب جہانوں کے معبود ، سب سے بڑھ کر رحم کرنے والے۔ ‘‘سونے اور جاگنے کے وقت اور ہر ایک کام کے شروع میں یہ دعا پڑھے ۔ بسم اللّٰہ لایضرمع اسمہ شئی فی الارض ولافی السماء وھو السمیع العلیم۔ترجمہ:’’اللہ تعالیٰ کے نام سے شروع ہے۔ اس کے نام کے ساتھ کوئی چیز زمین اور آسمان میں نقصان نہیں پہنچاتی ۔ وہ سب کچھ سننے اور جاننے والا ہے۔‘‘جب نماز سے فار غ ہو تو اپنا وظیفہ قرآن مجید میں اور دعائیں پڑھے پھر اٹھے اور تعبیر بیان کرنے والے کے پاس جائے او راچھا وقت ہونا چاہیے اور خواب بیان کرتے وقت کمی بیشی نہ کرے۔حضرت ابن سیرین رحمۃ اللہ علیہ نے فرمایا ہے تعبی ر بیان کرنے والے کے لیے یہ شرط ہے کہ باطہارت ہو اور اگر اس کاکوئی دشمن ہے تو دشمنی کی وجہ سے ناجائز تعبیر نہ بیان کرے اور جس شخص کی بدی جانے دوسروں کو نہ بتائے۔ حضرت جابر مغربی رحمۃ اللہ علیہ نے فرمایا ہے کہ خواب دیکھنے والا خواب میں کمی بیشی نہ کرے اور جھوٹ سے بچے کیونکہ حدیث شریف میں ہے کہ سچا خواب حق تعالیٰ کی طرف سے وحی ہے اور جو شخص وحی ربانی میں کمی بیشی کرتاہے وہ خدا تعالیٰ پر جھوٹ بولتا ہے اور خواب حق تعالیٰ اور بندے کے درمیان امانت ہے۔ آنحضرت ﷺنے ارشاد فرمایا ہے جو کوئی مجھ پر کہ میں رسول ہوں جھوٹ بولتاہے وہ اپنے اوپر تباہی اور بربادی کو گواہی دیتاہے لہٰذا جو شخص جھوٹا خواب گھڑتاہے آنحضرت ﷺکے ارشاد کے بموجب گناہ گار ہے اور یہ بات خواب کی عظمت اور بزرگی پر دلیل ہے اور سائل اور تعبیر بیان کرنے والے پر ادب کی نگاہ رکھنا شرط ہے۔چودہویں فصل اس بیان میں کہ تعبیر کتنی قسم پر ہوتی ہےحضرت ابن سیرین رحمۃ اللہ علیہ نے فرمایا ہے کہ تعبیر بیان کرنے والے کو چاہیے کہ پہلے سائل کانام اور قدر اور مرتبہ اور مذہب اور خصلت اور عقل اور فہم معلوم کرے کہ خواب رات کو دیکھاہے یا دن کو دیکھاہے اور نگاہ کرے کہ سائل سوال کے وقت کیا حرکت کرتاہے اور خواب کو کس طرز پر بیان کرتاہے۔ فصل اور پاریس مہینہ اور عربی مہینہ معلوم کرے پھر اس وقت جو بات قرین قیاس ہو ، بیان کرکے تاویل دے۔حضرت دانیال علیہ السلام نے فرمایا ہے ۔ اگر کوئی سائل خواب پوچھے ۔ اگر اس کانام یا اس کے باپ کانام پیغمبروں کے ناموں سے ہو تو جذر اور فال کے طریقے سے اس کی خیراور بشارت اور خوشی پر دلیل حاصل کرے اور اگر اس کانام بد ہے تو اس کے شر اور فسادپر دلیل حاصل کرے۔ اتوار کے دن کا خواب نیک ہوتاہے۔ آفتاب سے تعلق رکھتاہے ۔ پیر کے دن کا خواب بھی نیک ہے۔ ماہتاب سے تعلق رکھتاہے۔منگل کے دن کاخواب مریخ سے تعلق رکھتاہے ، اس کو نہ پوچھناچاہیے۔ بدھ کے دن کا خواب عطار د سے تعلق رکھتاہے۔ جس دن قوم ہو د علیہ السلام اور اصحاب الرس ہلاک ہوئے تھے ، یہ بھی نہ پوچھناچاہیے۔ جمعرات کا دن مشتری کا ہے۔ اول روز کا خواب سعادت اور خوشی کی دلیل ہے اور جمعہ کا روز اول زہرہ کا ہے ۔ خوشی اور نشاط اور عیش اور جمعیت خاطر کی دلیل ہے۔حضرت مغربی رحمۃ اللہ علیہ نے فرمایا ہے کہ خواب کے بارے میں تعبیر کرنے والے کے لیے بہت سا تجربہ ہونا چاہیے جیسے طبیب کو بیمار اور اس کے علاج کاتجربہ ہونا چاہیے۔حکایت :امیرالمؤمنین مہدی نے ایک رات خواب دیکھاکہ اس کاچہرہ سیاہ ہوگیاہے۔ بیدار ہوا تو ڈرا اور تعبیر بیان کرنے والوں کو حاضر ہونے کا حکم دیا اور اپنا خواب بیان کیا۔ سب لوگ اس خواب کو سن کر تاویل بیان کرنے میں عاجز ہوگئے ۔ پھر ابراہیم کرمانی رحمۃ اللہ علیہ کو جو تعبیر بیانر کرنے والوں کے استاد تھے ، بلا کر لائے۔ آپ نے خلیفہ کا خواب سن کر فرمایا کہ آپ کے ہاں لڑکی پیداہوگی ۔ لوگوں نے سوال کیاکہ اس تعبیر پر کیا دلیل ہے ؟ آپ نے یہ آیت پڑھی {وَ اِذَا بُشِّرَ اَحَدُھُمْ بِالْاُنْثٰی ظَلَّ وَجْھُہٗ مُسْوَدًّا وَّ ھُوَ کَظِیْمٌ }ترجمہ: ’’اور جس لڑکی کی بشارت دی جاتی ہے تو اس کاچہرہ سیاہ ہوجاتاہے ۔ اس حال میں وہ غضبناک ہوتا ہے ۔ ) امیرالمؤمنین موصوف نے حضرت کرمانی رحمۃ اللہ علیہ کو ایک ہزار درہم انعام دیا اور اسی دن لڑکی پیداہوئی ، پھر دس ہزار درہم بطور انعام دیا۔ حکایت :ایک شخص نے خواب میں دیکھا کہ اس کو خصی کردیا ہے۔ تعبیر کرنے والوںکے پاس آیااور اپناخواب بیان کیا۔ ایک شخص نے کہا یہ شخص بہت جلد مر جائے گا ۔ دوسرے نے کہا اپنے بچوں سے جدا ہوگا۔ تیسرے نے کہا اس کے خصیوں کو نقصان پہنچے گا۔ چوتھے نے کہااس کی نسل کٹ جائے گی۔ پانچویں نے کہا یہ شخص اپنی عورت کو طلاق دے گا۔ ابھی کچھ عرصہ نہ گزراتھا کہ اس نے اپنی عورت کو طلاق دے دی اور بچوں کو ساتھ لے کر سفر کیا اور درمیان میں کشتی پر بیٹھا۔ ہوا مخالف چلی اور کشتی غرق ہوگئی ۔ دریا کے کنارے ایک مچھلی نے اس کا عضو تناسل اور خصیے کھالیے۔اس کا مال اور فرزند سب ہلاک ہوگئے اور خواب کی تعبیر اسی طرح پوری ہوئی جس طرح کہ تعبیر بیان کرنے والوں نے کہاتھا۔ حضرت کرمانی رحمۃ اللہ علیہ نے فرمایا ہے کہ تعبیر بیان کرنے والا قبرستان میں تعبیر نہ بیان کرے اور سائل کو سچ سچ بیان کرے کہ قید خانے میں یوسف علیہ السلام نے بیان فرمایا تھا :{ قُضِیَ الْاَمْرُ الَّذِیْ فِیْہِ تَسْتَفْتِیٰنِ}’’جس امر میں تم دونوں نے فتویٰ طلب کیا تھا ، اس پر حکم لگ چکاہے۔ ‘‘ دونوں کے فال جو دریافت کیے گئے تھے ، پورے ہوگئے۔حضرت جعفر صادق رضی اللہ عنہ نے فرمایا ہے کہ چار جماعت سے تعبیر خواب دریافت نہ کی جائے۔ اول بے دینوں سے ، دوم عورتوں سے ، تیسرے جاہلوں سے ، چوتھے دشمنوں سے۔پندرہویں فصل ان مسائل میں کہ جن کی تعبیر برعکس ہوتی ہےبہت سے سوال ہیں کہ جن کی تعبیر الٹی ہے ۔ چنانچہ ہم بعض کو اس فصل میں بیان کرتے ہیں تاکہ سیکھنے والے پوشیدہ نہ رہے۔ حضرت ابن سیرین رحمۃ اللہ علیہ نے فرمایا ہے کہ طاعون خواب میں دیکھنا بیداری میں لڑائی ہے اور خواب میں رونابیداری میں خوشی ہے اور خواب میں پچھنے لگوانے بیداری میں تمسک تحریر کرناہے۔ خواب میں درددندان دیکھناگور کنی کی دلیل ہے۔ خواب میں اپنے آ پ کو قبر میں دیکھنا قید خانے میں جانے کی دلیل ہے۔ خواب میں انہ خراب دیکھنا لڑکیاں مرنے کی دلیل ہے اور خواب میں لڑکیا ںپیدا ہوتے دیکھنا کاشت کاری کی دلیل ہے۔ حق تعالیٰ کا فرمان ہے :{ نِسَآؤُکُمْ حَرْثٌ لَّکُمْ فَاْتُوْا حَرْثَکُمْ اَنّٰی شِئْتُمْ}’’تمہاری عورتیں تمہاری کھیتی ہیں جدھر سے چاہو آئو۔ )اور خواب میں کپڑا تنتا نیکی کرنی ہے۔ خواب میں انجیر کھانا برا اور پشمانی ہے ، اور سیل کا کسی جگہ پر آنا دشمن کا آنا ہے۔ نئی چیزوں کا خواب میں آنا نیک ہے۔ پرانی چیزوں کا خواب میں آنا برا ہے۔ خواب میں نیا موزہ بغیر ہتھیار کے پہننا برا ہے۔ اندوہ غم لاتاہے اور خواب میں پرانا موزہ ہتھیار کے ساتھ پہننا بیداری میں شادی اور خوشی لاتاہے ۔ اگر کوئی شخص خواب میں غلام خریدے تو برا ہے اور غلام بیچے تو اچھا ہے۔ اگر لونڈی خریدی ہے تو خواب اچھا ہے اور اگر لونڈی کو بیچاہے تو خواب برا ہے ۔ اس قسم کے الٹے خواب بہت ہیں۔ اگر سب کاذکر کیاجائے تو کتاب دراز ہوگی ، لیکن ہر ایک کی شرح اس کی جگہ پر ہوگی۔سولہویں فصل خدا تعالیٰ اور فرشتوں اور پیغمبروں کی زیارتاس کتاب کامنصف کہتاہے کہ اس عاجز کے استاد نے خداوند تعالیٰ اور فرشتوں اور پیغمبروں کے دیکھنے کی تاویل اپنی کتاب کے شروع میں مقدمہ کے طور پر بیان کی ہے۔ میں نے بھی اسی طرح مناسب سمجھا کہ اس کو پہلے بیان کروں ،اور باقی چیزوں کی تاویل حسب وعدۂ دیباچہ کتاب حروف معجم کی ترتیب پر پھر بیان کروں تاکہ ان خوابوں کی تاویل کانکالناپڑھنے اور سیکھنے والے پر آسان ہوجائے۔خدا تعالیٰ کو دیکھنے کی تاویلحضرت دانیال علیہ السلام نے فرمایا ہے کہ جو بندہ مومن خدا تعالیٰ کو خواب میں بی چوں اور بے چگون دیکھتاہے ( جیساکہ احادیث میں آیا ہے ) اس امر کی دلیل ہے کہ اس کو دید ار الٰہی ہوگا اور اس کی حاجتیں پوری ہوں گی اور اگر بندہ کھڑا ہے اور خدا تعالیٰ اس کو دیکھتاہے۔ یہ صلاح کا ر اور سلامتی نفس کی دلیل ہے اور مغفرت کے ساتھ مخصوص ہوگا۔ اگر گناہگار ہے تو توبہ کرے گا۔حضرت ابن سیرین رحمۃ اللہ علیہ نیے فرمایا ہے اگر کوئی خواب دیکھے کہ اللہ تعالیٰ اس سے راز کی بات کرتاہے تو اس امر کی دلیل ہے کہ وہ شخص اللہ تعالیٰ کے نزدیک بزرگ ہے۔ فرمان خداہے {وقربنا نجیاً}’’اور ہم نیاس کو سرگوشی سے قریب کیا۔‘‘اگر کوئی خواب دیکھے کہ خد اتعالیٰ اس کے ساتھ حجاب کے پیچھے بات کرتاہے۔ یہ اس کے دین کے خلل یا خطاء کی دلیل ہے۔ فرمان خدا وند تعالیٰ ہے ۔ {ماکان لبشران بکلمۃ اللہ إلا وحیااومن ورآء حجابٍ}’’کسی بشر کے لیے نہیںہے کہ اللہ تعالیٰ اس سے کلام کرے۔ مگر بطور وحی یا حجاب کے پیچھے۔‘‘اگر خواب میں دیکھے کہ اللہ تعالیٰ نے اس کو مقرب اور عزیز اور حساب کرکے بزرگ بنالیا ہے تو یہ اس کی بخشش کی دلیل ہے اور دنیامیں مصیبت دیکھے گا۔ اگر خواب میں دیکھے کہ حق تعالیٰ اس کو نصیحت کررہاہے تو یہ اس بات کی دلیل ہے کہ خدا تعالیٰ کی رضا اس میں نہیں ہے۔ فرمان خدا تعالیٰ ہے {یَعِظُکُمْ لَعَلَّکُمْ تَذَکَّرُوْنَ}’’تمہیں نصیحت کرتاہے تاکہ تم نصیحت قبول کرو۔ ‘‘اگر خواب میں دیکھے کہ خدا تعالیٰ اس کو خوشخبری دیتاہے تو یہ اس کی رضا کی دلیل ہے اور اگر دیکھے کہ اس کو خدا تعالیٰ ڈراتا ہے تو یہ اس کے غضب کی دلیل ہے اور اگر دیکھے کہ وہ خدا تعالیٰ کے آگے سرجھکائے کھڑا ہے تو یہ غم اور ندوہ کی دلیل ہے۔ فرمان باری تعالیٰ ہے {وَ لَوْ تَرٰٓی اِذِ الْمُجْرِمُوْنَ نَاکِسُوْا رُئُ وْسِھِمْ عِنْدَ رَبِّھِمْ}’’اور جب تو گناہگاروں کو دیکھے گا کہ انہوںنے اپنے رب کے آگے سرجھکائے ہوئے ہیں۔ ‘‘حضرت کرمانی رحمۃ اللہ علیہ نے فریمایا ہے کہ اگر کوئی شخص خواب میں دیکھے کہ خدا تعالیٰ نے اس کو کوئی چیز دی ہے تو دنیا میں بلا اور مصیبت کی دلیل ہے ۔ اگر خواب میں دیکھے کہ حق تعالیٰ اس کو نظر لطف سے دیکھتاہے تو یہ  اس بات کی دلیل ہے کہ خدا تعالیٰ اس کو بہشت اور اپنا دیدار عنایت فرمائے گا اور اگر خواب میںدیکھے کہ اس کو دنیا کے سامان سے کچھ دیاہے۔ یہ سخت بیماری کی دلیل ہے ،لیکن اس کااجر اور ثواب پائے گا۔ بعض تعبیر بیان کرنے والوں نے یہ بھی کہاہے کہ عذاب پائے گا۔ اگر خداتعالیٰ کو دیکھے اور کوئی دوسرا کہے کہ یہ خدا ہے تو دلیل یہ ہے کہ اس کو کسی بادشاہ سے حاجت پڑے اور اگر خواب میں دیکھے کہ خدا کی تعالیٰ زمین پر یا کسی جگہ میں آیا ہے۔ یہ دلیل ہے کہ اس جگہ والے مظلوم ہیں اور خدا تعالیٰ ان لوگوں کی مدد کرے گا اور اگر وہاں قحط اور تنگی ہے تو فراخی ہوگی اور اگر وہاں کے باشندے گناہگار ہیں تو توبہ کریں گے اور اگر دیکھے کہ خداوند تعالیٰ اس کے گھر میں آیا ہے اور مہربانی سے اس کے سرپر ہاتھ پھیرا ہے یا خلعت پہنائی ہے۔ یہ حق تعالیٰ کے کرم کی دلیل ہے ، لیکن یہ شخص دنیا میں رنج اور بیماری اٹھائے گا،اور اگر خداتعالیٰ کو نورانی شکل میں خواب میں دیکھے ،جس کا بیان نہ ہوسکے تو یہ غم اور اندوہ کی دلیل ہے۔اگر خواب میں دیکھے کہ خدا تعالیٰ نے اس کاکوئی دوسرا نام رکھاہے یہ شرف اور بزرگی کی دلیل ہے اور اگر اس پر خدا تعالیٰ نے غصہ کیاہے تو یہ زہد اور پارسائی کی دلیل ہے۔اگر خواب میں دیکھے کہ خداتعالیٰ نے اس کو اپنے نزدیکت بلایا ہے تو اس کی تعبیر یہ ہے کہ اس شخص کی موت قریب آگئی ہے۔ جابر مغربی رحمۃ اللہ علیہ نے فرمایا ہے کہ اگر کوئی شخص خواب میں اللہ تعالیٰ کو کسی شہر یا گائوں میں دیکھے تو اس امر کی دلیل ہے کہ اس جگہ کے نیک لوگ عزتاورشرف اور مرتبہ پائیں گے اور اس جگہ سے ظلم کاہاتھ ائٹھ جائے گا۔ فرمان حق تعالیٰ ہے :{ اللّٰہ یَحْکُمُ بَیْنَکُمْ فِیْمَا کُنْتُمْ فِیْہِ تَخْتَلِفُوْن}’’اللہ تعالیٰ تمہارے درمیان تمہارے اختاف کی بابت فیصلہ کرے گا۔ (اگر خواب میں دیکھے کہ اللہ تعالیٰ اس موضوع پر خفا ہے تو یہ اس امر کی دلیل ہے کہ اس شہر کا قاضی بے انصاف ہے یا اس شہر کا امیر رعایا پر ظلم کرتاہے یا اس شہر کے عام لوگ بے دین ہیں اور اگر یہی خواب چور دیکھے تو اس کے ہاتھ پائوں کاٹے جائیں گے اور اس شہر میں فتنہ اور بلا اور قتل واقع ہوگا۔ فرمان حق تعالیٰ ہے :{وَ ھُوَ الْقَاھِرُ فَوْقَ عِبَادِہٖ وَ یُرْسِلُ عَلَیْکُمْ حَفَظَۃً حَتّٰی ۔ٓ   اِذَا جَآئَ اَحَدَکُمُ الْمَوْتُ تَوَفَّتْہُ رُسُلُنَا وَ ھُمْ لَا یُفَرِّطُوْنَ }’’وہ اپنے بندوں پر غالب ہے اور تم پر محافظوں کو بھیجتاہے۔ یہاں تک کہ جب کسی کو موت آتی ہے تو اس کو ہمارے قاصد مار ڈالتے ہیں اور وہ کمی نہیں کرتے۔ ‘‘حضرت عبداللہ بن عباس رضی اللہ عنہما نے فرمایا ہے کہ اگر کوئی شخص خداتعالیٰ کو بیچون و بے چگون خواب میں دیکھے وہ ڈر اور خوف سے امن میں رہے گاور اگر مسلمان ہے تو آخرت میں دیدار الٰہی پائے گا ۔ حق تعالیٰ کا فرمان ہے :{الذین احسنو الحسنی وزیادۃ}’’جنہوںنے احسان کیا ہے ان کے لیے نیکی اور زیادتی ہے۔ ‘‘تعبیر کی تفسیر کرنے والے خدا تعالیٰ کی زیارت کے بارے میں کہتے ہیں ۔ اگر خداتعالیٰ کواس صورت پر دیکھے کہ وہ صورت کبھی نہیں دیکھی ہے۔ یہ اس کے فضل و کرم کی دلیل ہے ، اور اگر کسی شخص کی صورت پر دیکھے تو وہ شخص غالب اور نامدار ۹؎ہوگا اور اگر خدا تعالیٰ کو نماز اور تسبیح میںدیکھے تو یہ اس کی رحمت اور بخشش کی دلیل ہے اور اگر خدا تعالیٰ کو غازی ۱۰؎لوگ جہاد میں دیکھیں تو یہ ان کی بخشش کی دلیل ہے۔ اگر کوئی شخص خدا تعالیٰ کو خواب میں گالی دے گا تو یہ اس کے کفر کی دلیل ہے۔ اگر خداتعالیٰ کو تخت پر بیٹھا ہوا یا سویا ہوا دیکھے تو یہ نا لائق صفات ہیں اور یہ اس امر کی دلیل ہے کہ وہ شخص بددین اور گناہگار ہوگا۔حضر ت جعفر صادق رضی اللہ عنہ نے فرمایاہے کہ خد اتعالیٰ کو خواب میں دیکھنے کی تاویل سات وجہ پر ہے ۔۱۔اول ،معافی اور بخشش ،۲۔،بلا اور مصیبت سے امن ۔۳۔سوم ،نور اور ہدایت اور دین میں قوت ۔۴۔ چہارم ،ظالموں پر فتح مندی ۔۵۔پنجم ،بلا اورآخرت کے عذاب سے امن ۶۔ششم ،اس ملک میںی آبادی اور بادشاہ عادل ہوگا۔ ۷۔ ہفتم ،عزت اور شرف اور دنیا اور آخرت میں بلند پایہ ہوگا۔ یہ وجوہات نظر رحمت کی صورت میںہیں۔ اگرخدانخواستہ نظر قہر ہے تو اس کے برخلاف ہوگا ، اور اگر قاضی خواب میں دیکھے کہ خداتعالیٰ اس کو غصہ کی نگاہ سے دیکھتہے۔ یہ اس بات کی دلیل ہے کہ وہ شرع سے تجاوز ۱۱؎کرتا ہے ، اور مظلوم ۱۲؎کی داد ۱۳؎رسی نہیںکرتاہے۔ اگر بادشاہ دیکھے تو اس کی بے عدلی ۱۴؎کی دلیل ہے اور اگر عالم دیکھے اس کے دین اور اعتقاد میں خلل ہے۔ حاصل یہ ہے کہ نظررحمت سے دیکھے تو بخشش ہے اور نظر قہر سے دیکھے تو زحمت اور عذاب ہے ۔ ہماری دلیل یہ ہے کہ حق تعالیٰ ہر جگہ موجود ہے اس کا دیکھناعقل کی راہ سے ہے ۔ لہٰذا خواب میں قہر الٰہی کامنکر نہ ہونا چاہیے۔ابو حاتم نے حضرت محمد بن سیرین ؒ سے سنا ۔ آپ نے فرمایا ہے کہ سب خوابوں میں سے درست یہ ہے کہ حق تعالیٰ کو خواب میں بے چون ۱۵؎اور بے چگون ۱۶؎دیکھے۔خواب میں فرشتوں کا دیکھنافرشتوںکو دیکھنے کی تاویل۔ بادشاہ ۱۷؎بادین ۱۸؎ودیانت پر دلیل ہے ۔ یا عالم پرہیز گار پر دلیل ہے اور تمام فرشتوں میں سے چار فرشتے ۱؎ جبرائیل علیہ السلام ،میکائیکل علیہ السلام ،۳؎اسرافیل علیہ السلام ،۴؎عزرائیل علیہ السلام بزرگ ترین ہیں۔حضرت جبرائیل علیہ السلامحضرت ابن سیرین رحمۃ اللہ علیہ نے فرمایا ہے کہ اگر کوئی شخص حضرت جبرائیل علیہ السلام کو خوش طبع اور کشادہ رو دیکھے تو دلیل ہے کہ دشمن پر فتح پائے گا اور اپنی مراد کو پہنچے گا ارو اگر اس کے خلاف دیکھے تو اندوہ اور غم پر دلیل ہے ،اور اگر خواب میں دیکھے کہ اس کو جبرائیل علیہ السلاام نے خوشخبری دی ہے ۔ یا نیک وعدہ کیاہے ، یا کسی کام سے روکاہے۔ تو یہ عزت اور دولت اور جمعیت ۱۹؎خاطر کی دلیل ہے اور اگر اس کو کوئی چیز دی ہے تو بادشاہ سے مرتبہ ملے گا اور بعض تعبیر بیان کرنے والے کہتے ہیں کہ اگر خواب جبرائیل علیہ السلام نے اس کو کچھ دیا ہے تو یہ خوف اور بڑی دہشت کی دلیل ہے۔ اگر لوگ اس کو خواب میں کہیں کہ تو جبرائیل علیہ السلام ہے تو دلیل ہے کہ سخن دان ۲۰؎اور فصیح ہوگا اور مراد پائے گا اور امانت اور بادیانت مشہور ہوگا۔حضرت میکائیل علیہ السلاماگر کوئی شخص خواب میں میکائیل علیہ السلام کو دیکھے ، جیسے کہ ان کی صورت ہے۔ دلیل خیر اور بشارت کی ہے۔ کیونکہ جبرائیل علیہ السلام خواب کے لانے والے اور میکائیل علیہ السلام بشارت ۲۱؎اور نعمت وغیرہ کے لانے والے ہیں۔حضرت ابن سیرین ؒ نے فرمایا ہے کہ اگر خواب میں دیکھے کہ حضرت میکائیل علیہ السلام نے اس کوعطا ء ۲۲؎دی ہے۔ یہ خیراور بزرگوں کی دلیل ہے اور اگر خواب میں دیکھے کہ لوگ اس کو میکائیل کہتے ہیں۔ دلیل ہے کہ اس سے لوگوں کو خیر اور بشارت پہنچے گی اوار نہایت قدر و منزلت پائے گا۔حضرت اسرافیل علیہ السلامحضرت ابن سیرین رحمۃ اللہ علیہ نے فرمایا ہے کہ اگر کوئی شخص حضرت اسرافیل علیہ السلام کو ان کی صورت پر دیکھے تو یہ قوت اور بزرگی اور جاہ و جلال اور علم و دانش کی دلیل ہے اور جس ملک میں دیکھے اس کی آبادی اور امن کی دلیل ہے اور ٹرسنگا پھونکتے دیکھے تو یہ بلا اور فتنے کی دلیل ہے۔ فرمان حق تعالیٰ ہے {وَنُفِخَ فِی الصُّوْرِ فَصَعِقَ مَنْ فِی السَّمٰوٰتِ وَمَنْ فِی الْاَرْضِ }’’ٹرسنگا پھونکا جائے گا اور جو شخص آسمانوں اور زمین میں ہے بیہوش ہوجائے گا اور اگر دیکھا کہ آپ کے ہاتھ میں ٹرسنگا ہے اور پھونکتے نہیں ہیں۔ دلیل ہے کہ شہر میں بلا اور فتنہ اور نہایت خوف پڑے گا اور اگر دیکھے کہ اسرافیل علیہ السلام اس کے گھر میں آئے اور وہ سوتا ہوا جاگ پڑا ہے ، دلیل ہے کہ اس شہر کا بادشاہ اس پر خفا ہوگا۔حضرت کرمانی رحمۃ اللہ علیہ نے فرمایا ہے کہ اگر اسرافیل علیہ السلام کو وکئی شخص خواب میں دیکھے کہ اندوہ گیں ۲۳؎صور ۲۴؎پھونکتے ہیں اور اس نے بنور برکت صور کی آواز سنی ہے تو دلیل ہے کہ اس ملک میں مرگ ۲۵؎پڑے گی اور ظالم ہلاک ہوں گے اور اگر دیکھے کہ اسرفیل علیہ السلام تازہ ۲۶؎ ردی اور خوشی کے ساتھ اس کی طرف دیکھتے ہیں تو اس امر کی دلیل ہے کہ اس کو بادشاہ سے امن اور خیر پہنچے گا، اور اگر دیکھے کہ اسرفیل علیہ السلام نے چٹھی پر مہر لگا کر اس کو دی ہے تو دلیل ہے کہ اس کی موت قریب ہے اور اگر دیکھے کہ اسرافیل علیہ السلام نے اس پر آوازہ ۲۷؎کسا اور غائب ہوگئے۔ دلیل ہے کہ اس کو بادشاہ کی طرف سے نقصان پہنچے گا۔حضرت عزرائیل علیہ السلامحضرت ابن سیرین رحمۃ اللہ علیہ نے فرمایا ہے کہ اگر کوئی ملک الموت کوک آسمان پر اور اپنے آپ کو زمین پر دیکھے تو دلیل ہے کہ وہ شخص اپنے کام سے معزول ہوگا اور اپنے پاس دیکھے تو دلیل ہے کہ اس کی موت قریب ہے اور اگر ملک الموت کو خوش دیکھے تو شہادت کی دلیل ہے اور اگر ملک الموت سے کشتی کی اور گر پڑا تو دلیل ہے کہ دنیا سے جلدی رخصت ہوگا اور اگر ملک الموت کو گرا لیا تو بعض تعبیر دان بیان کرتے ہیں کہ بیمار ہوگا لیکن شفاء پائے گا۔حضرت جابر مغربی رحمۃ اللہ علیہ نے فرمایا ہے کہ جو کوئی ملک الموت کو خواب میں خرم و شاداں دیکھے تو دلیل ہے کہ س کی زندگی دراز ہوگی اور اگر سلام کرتاہوا دیکھے تو یہ شخص جلد ی شہادت پائے گا اور اگر شیرینی دیتا دیکھے تو جان آسانی سے نکلے گی اور اگر غصہ میں دیکھے تو اس کی موت خطرناک ہوگی اور اگر کوئی تلخ چیز دیتاہوا دیکھے تواس کی جان مشکل سے نکلے گی اور اگر خواب میں لوگ اس کو خبر دیں کہ ملک الموت فلاں جگہ ہے اور وہ دور سے دیکھے تو دلیل ہے کہ اس کا بادشاہ سے کام پڑے گا اور اگر خواب میں دیکھے کہ اس نے ملک الموت کو مار ڈالا ہے تو دلیل ہے کہ یہ شخص دشمن خلق ہوگا۔حاملان عرش کا دیکھناحاملان عرش وہ فرشتے ہیںکہ جنہوںنے اللہ تعالیٰ کے امر سے عرش الٰہی کو اٹھایاہواہے ۔ اگر کوئی ان کو خواب میں دیکھے تو مراد پائے اور بادشاہ بنے اور اگر ان سے ملاقات کی تو کسی بزرگ بادشاہ سے کام پڑے گا اور خیر و منفعت ۲۸؎دیکھے گا۔حضرت ابراہیم کرمانی رحمۃ اللہ علیہ نے فرمایا ہے کہ خواب میں حاملان عرش کو دیکھنے والا دین داروں سے ملے گا اور حج کرے گا ۔ فرمان حق  تعالیٰ ہے ۔ {وَتَرَی الْمَلٰٓئِکَۃَ حَآفِّیْنَ مِنْ حَوْلِ الْعَرْشِ یُسَبِّحُوْنَ بِحَمْدِ رَبِّہِمْ}’’اور فرشتوں کو عرش کے گرد صف باندھے دیکھے گا کہ وہ اپنے رب کی حمد کے ساتھ تسبیح کرتے ہیں ) اور اگر فرشتے اس پر مہربانی کریں اور عبادت میں اپنے ساتھ شریک کریں تو یہ اس بات کی دلیل ہے کہ اس کی موت قریب آگئی ہے۔کراماکاتبین کا دیکھناکراما کاتبین وہ فرشتے ہیں جو سب لوگوں کے کردار ۲۹؎اور گفتار ۳۰؎نیک اور بد کو لکھتے ہیں۔حضرت ابن سیرین رحمۃ اللہ علیہ نے فرمایا ہے کہ اگر کوئی شخص ان کو خواب میں دیکھے ۔ اگر نیک ہے تو دونوں جہان میں خیر اور صلاح پائے گا اور اگر مفلس ۳۱؎ہے تو غم اور اندوہ اٹھائے گا ۔ فرمان حق تعالیٰ ہے ۔یعلمون ماتفعلون وہ تمھارے فعلوں کو جانتے ہیں۔ اگر ان فرشتوں کو آپس میں لڑتے دیکھے تو یہ دلیل ہے کہ یہ شخص گنہگار اور نا فرمان ہے اور عذاب خداکامستحق ہے ۔ فرمان باری تعالیٰ ہے ۔ انا مبشرک بغلام ن اسمہ یحییٰ ’’ہم تجھے ایک لڑکے کی بشارت دیتے ہیں جس کانام یحییٰ ہے ‘‘ اوار اگر فرشتوں کو دیکھے کہ کسی چیز کے لینے کے منتظر ہیں تو دلیل ہے کہ اس کے مال اور نعمت میں زوال ۳۲؎آئے گا اور اگر فرشتوں کو کسی جگہ کھڑا دیکھے تو وہاں امن ہوگا اور اگر لڑائی میں دیکھے تو دشمن پر کامیاب ہوگا اگر رکوع و سجودمیں دیکھے تو یہ دلیل ہے کہ اس کے دنیا اور دین کے احکام احوال مستقیم ۳۳؎پر ہیں اور اگر فرشتوں کو عورتوں کی شکل میں دیکھے تو یہ دلیل ہے کہ خواب دیکھنے والا خدا تعالیٰ پر جھوٹ لگاتاہے۔ فرمان حق تعالیٰ ہے :{ اَفَاَصْفٰکُمْ رَبُّکُمْ بِالْبَنِیْنَ وَ اتَّخَذَ مِنَ الْمَلٰٓئِکَۃِ اِنَاثًا اِنَّکُمْ لَتَقُوْلُوْنَ قَوْلًا عَظِیْمًا}’’کیا خداتعالیٰ نے تمہیں بیٹے دیئے اور خود بیٹیاں لیں ، تم ایک بہت بڑی بات کہتے ہو۔ ‘‘اگر خواب میں یہ دیکھے کہ پر رکھتاہے اور فرشتوں کے ساتھ اڑتاہے تو اس کی موت قریب ہے اور دنیا سے توبہ کرکے مرے گا اور اگر دور فرشتوںکو دیکھے اور ان کے قریب نہیں جاسکتا تو اس پر مصیبت پڑنے کی دلیل ہے ۔ فرمان حق تعالیٰ ہے :{یرون الملئکۃ لابشریٰ یؤمئذ للمجرمین}’’فرشتوں کو دیکھیںگے ،اس کا دن گناہگاروں کے لیے خوشی نہیں ہے‘‘اور اگر دیکھے کہ فرشتے اس کو اپنی اطاعت کا امر فرماتے ہیں۔ اگر نیک ہے تو شادی اور خوشی دیکھے گا اور اگر برا ہے تو رنج و غم دیکھے گا۔ فرمان حق تعالیٰ ہے {اقراء کتابک کفیٰ بنفسک الیوم علیک حسیباً}’’اپنی کتاب پڑھ ،آج کے دن تیرا نفس ہی تجھ پر حساب لینے کے لیے کافی ہے۔‘‘اور اگر خواب میں دیکھے کہ فرشتے اس کو عزت کے ساتھ سلاام کرتے ہیں تو دلیل ہے کہ دشمن پر فتح پائے گا اور انجام ۳۴؎بخیر ہوگا اور اگر ان کو ایک جگہ اترتے ہوئے دیکھے تو دلیل ہے کہ وہاں کے لوگ غم اور اندوہ سے نجات پائیں گے۔ کیونکہ فرشتے ہمیشہ پیغمبروں کی مدد کے لیے آئے ہیں۔ حضرت کرمانی رحمۃ اللہ علیہ فرماتے ہیںکہ صاحب خواب کا فرشتوں کو دیکھنا پند اور نصیحت ہے اور اگر فرشتے کو وصیت کرتے دیکھے تو یہ شخص شہید ہوگا اور اگر مقرب فرشتوں کو کسی جگہ میں دیکھے کہ اس جگہ اہل اسلام کافروں کے ساتھ جنگ کرتے ہیں تو اہل اسلام کی فتح ہوگی اور اگر اس جگہ رنج ،قحط اور سختی ہوگی تو اللہ تعالیٰ اس جگہ والوں کو اس سے نجات دے گا اور اگر دیکھے کہ فرشتہ بن کر آسمان کو چلا گیاہے تو دلیل ہے کہ یہ شخص دنیامیں زہد اختیار کرے گا اور دنیا سے دستبردار ہو کر راہ آخرت تلاش کرے گا اور اگر دیکھے کہ فرشتوں کے ساتھ آسامن پر چلا گیاہے اور واپس نہیں آیا ہے تو جلدی دنیا سے سفر کرے گا اور اپنا نیک نام چھوڑے گا۔حضرتت جابر مغربی رحمۃ اللہ علیہ نے فرمایا ہے کہ اگر خواب میں دیکھے کہ مقرب فرشتہ عزت کے ساتھ اس کی طرف دیکھتاہے تو وہ شخص بیماری سے جلدی شفا پائے گا اوراس کے بعد ج اور جہاد کرے گا اور بہت سے نیک کام کرے گا اور اگر اپنے آپ کو فرشتے کی صورت پر دیکھے تو دلیل ہے کہ غم اور قرض سے نجات پائے گا اور اگر مالدار ہے تو مال زیادہ ہوگا اور اگر درویش ہے ہے تو غنی ہوگا۔ حضرت جعفر صادق رضی اللہ عنہ نے فرمایا ہے کہ اگر خواب میں دیکھے کہ فرشتہ اس کو کسی کام کی بشارت دیتاہے تو یہ دلیل ہے کہ کوئی بزرگ آدمی اس کو کسی کام پر لگائے گا اور اگر دیکھے کہ فرشتہ اس کو عطا ء دیتاہے تو وہ شخص عطاء اور بزرگی پائے گا اور اگر فرشتہ کروبی کو استقبال کرتا دیکھے تو دونوں جہان کی دولت پائے گا اور اگر دیکھے کہ فرشتے اس کی زیارت کو آئے اور شمع اور چراغ ان کے پاس ہیں تو دلیل ہے کہ اس کے یہاں دانا اور عالم فرزند آئے گا اور اگر دیکھے کہ فرشتے اس کو سفید یا سبز کپڑے دیتے ہیںتو دلیل ہے کہ وہ خود مر ے گا یا اس کے عزیزوںں میں سے کوئی مرے گا اور اگر دیکھے کہ اس طرف خوشی سے دیکھتے ہیںتو اس کاانجام بخیر ہوگا اور اگر خواب میں فرشتہ جامع قرآن دے یا خط لکھا ہو ا دے تو دلیل ہے کہ کوئی شخص اس پر حکومت کرے گا اور اس پر غالب آئے گا۔ پیغمبرعلیہم السلام کی زیارت کے بیان میںحضرت ابن سیرین رحمۃ اللہ علیہ نے فرمایا ہے کہ پیغمبر ان علیہم السلام تین قسم پر ہیں۔ ۱۔اول :اولوالعزم ۔۲۔دوم :مرسل ۔۳۔سوم :نبی ، پیغمبراولوالعزم چھ ہیں۔ ۱۔ اول :آدم علیہ السلام ۔۲۔دوم: نوح علیہ السلام۔۳۔سوم:حضرت ابراہیم علیہ الصلوٰۃ والسلام ۔۴۔چہارم :حضرت موسیٰ علیہ السلام ۔۵۔پنجم:حضرتت عیسیٰ علیہ السلام ۔۶۔ششم: حضرت محمد مصطفی ﷺ۔مرسل پیغمبر وہ ہیں کہ جن پر حضرت جبرائیل علیہ السلام وحی لائے ہیں۔ ان کی تعداد تین سو تیرہ ہے اور صرف نبی وہ ہیں جن پر حضرت جبرائیل علیہ السلام نازل نہیں ہوئے۔اولوالعزمجو شخص اولوالعزم پیغمبر کو خواب میں دیکھے ۔ عزت اور جلال کی دلیل ہے اور اگر مرسل کو دیکھے تو دشمنوں پر فتح پائے اور اگر اس موضع والے غم اور اندوہ اور سختی میں ہیں تو خیر اور صلاح اور دین و دنیا کے کاروبارکی آبادی دیکھیں گیاور اگر پیغمبروں کو نقل مکانی کرتے دیکھے اور اس موضع پر بددعا کرتے ہیںتو دلیل ہے کہ اس موضع پر بلائے عظیم حق تعالیٰ نازل کرے گا ۔ اس کاعلاج تو بہ اور اللہ تعالیٰ کی طرف رجوع کرناہے۔ نبیحضرت کرمانی رحمۃ اللہ تعالیٰ علیہ نے فرمایا ہے کہ اگر بندۂ مومن خواب میں کسی پیغمبر کو تازہ اور خوش دیکھے تو عزتاور جاہ اورنصرحت پائے گا اور اگر غصہ میں دیکھے تو بدحالی اور رنج اور سخںتی کی دلیل ہے اور اگر خواب میں پیغمبروں سے کچھ سنے تو ان کے علم سے حصہ پائے اور خوشی کی دلیل ہے اور اگر دیکھے کہ اس نے کسی پیغمبر کو مارا ہے تو یہ خیانت کی دلیل ہے جیساکہ حق تعالیٰ نے فرمایا ہے :فَبِمَا نَقْضِھِمْ مِّیْثَاقَھُمْ وَ کُفْرِھِمْ بِاٰیٰتِ اللّٰہِ وَ قَتْلِھِمُ الْاَنْبِیَآئَ بِغَیْرِحَقٍ’’ان کی عہد شکنی اور آیات الٰہی کے ساتھ کفر اور ناحق نبیوں کو قتل کرنے کی وجہ سے۔ ‘‘آدم علیہ السلامحضرت جعفر صادق رضی اللہ عنہ نے فرمایا ہے کہ اگر کوئی شخص اگر آدم علیہ السلام کو خواب میں دیکھے تو بزرگی اور ولایت پائے۔ فرمان حق تعالیٰ ہے :{ِ وَ عَصٰٓی اٰدَمُ رَبَّہٗ فَغَوٰیo ثُمَّ اجْتَبٰہُ رَبُّہٗ فَتَابَ عَلَیْہِ وَ ھَدٰی}’’آدم علیہ السلام نے نا فرمانی کی اور بہکا پھر اس کے رب نے اس کو برگزیدہ کیا اور توبہ قبول کی اور ہدایت عنایت فرمائی اور اگر خواب میں حضرت آدم علیہ السلام کو اپنے ساتھ بات کرتے دیکھے تو یہ علم آموزی کی دلیل ہے۔ فرمان حق تعالیٰ ہے :{وعلم ادم الاسمآء کلھا}’’اور آدم علیہ السلام کو سب نام سکھائے۔ ‘‘اگر خواب میںدیکھے کہ اس نے آدم علیہ السلام کی اطاعت نہیں کی ہے تو یہ اس شخص کی نافرمانی اور بدبختی کی دلیل ہے اور اگر دیکھے کہ حضرت آدم علیہ السلام نے اس کاہاتھ پکڑا ہے تو یہ بزرگی اور سلطنت کی دلیل ہے۔حوا علیہ السلاماگر کوئی شخص حضرت حوا علیہم السلام کو خواب میں دیکھے تو دولت اور اقبال پائے۔ عیش اور خوشی اور وافر نعمت ۳۵؎اور دراز عمر ۳۶؎پائے۔حضرت نوح علیہ السلاماگر کوئی شخص حضرت نوح علیہ السلام کو خواب میں دیکھے تو درازعمر پائے ، لیکن دشمن سے رنج اور سختی دیکھے اور انجام کا ر مراد کو پہنچے۔حضرت ادریس علیہ السلاماگر کوئی شخص حضرت ادریس علیہ السلام کو خواب میں دیکھے تو اس کاکام نیک ہو اور عاقب محمود ہو۔ ۳۷؎حضرت ہو دعلیہ السلاماگر کوئی شخص حضرت ہو د علیہ السلام کو خواب میں دیکھے تو دشمن اس پر افسوس کرے اور آخر کا ر فتح پائے۔حضرت لوط علیہ السلاماگر کوئی شخص حضرت لوط علیہ السلام کو خواب میںدیکھے تو کام درست ہو اور دل کی مراد پائے۔حضرت صالح علیہ السلاماگر کوئی شخص حضرت صالح علیہ السلام کو خواب میں دیکھے اور جگہ بہ جگہ تبدیل کرے اور اس پر خیر کا دروازہ ۳۸؎کھولاجائے۔ حضرت ابراہیم علیہ السلاماگر کوئی شخص حضرت ابراہیم علیہ السلام کو خواب میں دیکھے تو حج اسلام گزارے ۔ بعض تعبیر بیان کرنے والے کہتے ہیںکہ بادشاہ ظالم اس پر ظلم کرے اور وہ شخص ماں باپ کے ساتھ بدخوئی ۳۹؎سے پیش آئے گا۔ حضرت اسماعیل علیہ السلاماگر کوئی شخص حضرت اسماعیل علیہ السلام کو خواب میں دیکھے تو بشارت ۴۰؎فتح اور غنیمت ۴۱؎کی پائے۔ فرمان حق تعالیٰ ہے :{فَبَشَّرْنٰہُ بِغُلٰمٍ حَلِیْمٍ}’’یعنی ہم نے خوشخبری دی اس کو ایک لڑکے بردبار کی ۔‘‘حضرت یعقوب علیہ السلاماگر کوئی شخص حضرت یعقوب علیہ السلام کو خواب میں دیکھے تو فرزند وں کاغم واندہ دکھائے اور آخرکار غم خوشی سے بدل جائے۔حضرت یوسف علیہ السلاماگر کوئی شخص حضرت یوسف علیہ السلام کو دیکھے تو لوگ اس کے اوپر بہتان ۴۲؎لگائیں اور انجام کاربزرگی پائے۔حضرت شعیب علیہ السلاماگرکوئی شخص حضرت شعیب علیہ السلام کو خواب میں دیکھے تو دشمن اس پر غلبہ پائے اور پھر وہ خود دشمن پر فتح پائے۔حضرت موسیٰ علیہ السلاماگر کوئی شخص حضرت موسیٰ علیہ السلاام کو خواب میں دیکھے تو اہل وعیال میں گرفتار ہو اور پھر خوش حال ہوجائے اور دشمن پر فتح پائے۔ فرمان حق تعالیٰ ہے :{وَ وَھَبْنَا لَہٗ مِنْ رَّحْمَتِنَآ اَخَاہُ ھٰرُوْنَ نَبِیًّا}’’اور ہم نے اس کو اپنی رحمت سے اس کابھائی ہارون نبی عنایت کیا‘‘ اور بعض تعبیر ۴۳؎کرنے والے کہتے ہیں کہ آپ کو خواب میں دیکھنا اس ملک کے بادشاہ کے ہلاک ہونے کی دلیل ہے۔حضرت دائود علیہ السلامحضرت دائود علیہ السلام کو خواب میں دیکھنا بزرگی اور ربادشاہی ، نعات اور مال مرتبے کی زیادتی کی دلیل ہے۔حضرت زکریا علیہ السلامحضرت زکریا علیہ السلام کو خواب میں دیکھنا توفیق طاعت۴۴؎کی دلیل ہے۔حضرت یحییٰ علیہ السلاماگر کوئی شخص حضرت یحییٰ علیہ السلام کو خواب میں دیکھے تو اللہ تعالیٰ اسے کارخیر کی توفیق عطا کرے گا۔ حضرت خضر علیہ السلاامحضرت خضر علیہ السلام کو خواب میںدیکھنا ،درازی سفر،امن ، رزق اور درازیٔ عمر کی دلیل ہے۔حضرت یونس علیہ السلاماگر کوئی شخص حضرت یونس علیہ السلام کوخواب مییں دیکھے تو غموں سے نجات پائے اور تاریکی ۴۵؎سے ان شاء اللہ تعالیٰ روشنی میں آئے۔حضرت ایوب علیہ السلاماگر کوئی شخص حضرت ایوب علیہ السلام کو خواب میں دیکھے تو نا امیدی امید سے بدل جائے اور توفیق طاعت وخیرات ہو۔حضرت محمد مصطفی صلی اللہ علیہ وآلہ وسلماگر کوئی شخص حضرت محمدمصطفی ﷺکو خواب میں دیکھے تو سب غموں سے راحت پائے۔ قرض سے بری ہوجائے۔ قیدی ہو تو نجات پائے۔ دہشت ہو تو امن پائے۔ قحط و تنگی دور ہو۔ بعض کہتے ہیںکہ اگر مالدار ہو تو دوریش ہوجائے گا۔حضرت ابوہریرہ رضی اللہ عنہ نے کہا ہے کہ میں نے رسول خدا ﷺسے سناہے کہ جس نے مجھے خواب میں دیکھا ہے اس نے درست دیکھاہے ۔(( من رانی فقد رأی الحق فان الشیطان لایتمئل بی))’’جس نے مجھے دیکھا اس نے حق دیکھا۔ کیونکہ شیطان میری صورت نہیں بن سکتا ہے اور جو کوئی مجھے خواب میں دیکھے گا غم و اندوہ نہ دیکھے گا۔ تعجب نہ کرو ،میری زیارت کی تاویل زیادہ تر سعادت آخرت ہے۔اگر آپ کو خواب میں ترش رو دیکھا جائے تو یہ سستی دین اور اس ملک میں بدعت کے ںاہر ہونے کی دلیل ہے اور اگر آپ کو کسی ایسی جگہ دیکھے کہ لوگ آواز دے رہے ہیں تو یہ اس امر کی دلیل ہے کہ وہ اجڑا ہوا ملک پھر آباد ہوجائے گا اور اگر آپ کو کچھ کھاتے ہوئے دیکھے تو صدقہ اور زکوٰۃ دینے کی دلیل ہے ،اور اگر آپ کو ایسی جگہ دیکھے جہاں کسی طرح کی بلا اور محنت نہیں ہے تو اس موضع میں اور زیادہ نعمت ہوگی۔ خاص کر مسجدمیں دیکھے اور اگر آپ کو غمناک یا بیمار دیکھے تو یہ اس شخص کے دین کی کمزوری کی دلیل ہے۔حضرت کرمانی رحمۃ اللہ علیہ نے فرمایا ہے کہ اگر آنحضرت ﷺکو کسی جگہ یا شہر میں دیکھے تو یہ دلیل ہے کہ اس جگہ نعمت فراخ ہوگی اور لوگوں کو جمعیت خاطر ہوگی اور اس جگہ والے دشمن پر فتح حاصل کریں گے۔اور ار آپ ﷺکے اعضاء میںسے کسی عضو کو کم ہوا دیکھے تو یہ دلیل ہے کہ اس جگہ کیک لوگ شریعت میں سست ہیں کیونکہ آپ ﷺکے جسم کانقصان اس شخص کے دین کانقصان ہے اور اگر دیکھے کہ آپ نے اس کو تریاخشک میوے دیئے ہیں تو اس کو دین میں پارسائی حاصل ہوگی۔حضرت ابن سیرین رحمۃ اللہ علیہ نے فرمایا ہے کہ ار کوئی شخص خواب میں آنحضرت ﷺکو کسی نقص کے ساتھ دیکھے تو وہ نقص آپ کا اس خواب کے دیکھنے والے پر پڑے گا کیونکہ رسول اللہ ﷺکو خواب میں نیک لوگ دیکھتے ہیں اور آپ کو ان چیزوں کی بشارت دیتے ہیں جوان کو پہنچیں گی اور برے آدمیوں کو گناہ کرنے سے بچاتے ہیںتاکہ عذاب سے نجات پائیں۔ کیونکہ آنحضرت ﷺمومنوں کے لیے بشیر۴۶؎اور کافروں کے لیے نذیر ۴۷؎ہیں۔ اگر آپ ﷺکو وکئی خواب میں غضبناک دیکھے تو یہ دلیل اچھی نہیں ہے۔حضرت عبداللہ بن عباس رضی اللہ عنہ نے فرمایا ہے کہ اگر کوئی آنحضرت ﷺکاجنازہ خواب میں دیکھے تو اس ملک میں رنج اور مصیبت بہت آئے گی اور اگر جنازے کے پیچھے ﷺکو جاتے دیکھا تو یہ خواہش او ربدعت کی دلیل ہے اور اگر آپ ﷺکو دیکھ کر صرف زیارت کی تو یہ مال اور نعمت اور ولایت پانے کی دلیل ہے اور اگر دیکھے کہ آنحضرت ﷺاس پر افسوس کرتے ہیں تو یہ اس کے کافر ہونے کی دلیل ہے جیساکہ حق تعالیٰ ارشاد فرمایا ہے :{قل أباللہ وأیا تہ ورسولہ کتنم تستھزؤن oلاتعذروواقدکفرتم بعد ایمانکم}’’کہہ دو کیا اللہ اور اس کی آیتوں اور اس کے رسول پر تمسخر کرتے ہو۔ عذر نہ کرو ۔ تم نے اپنے ایمان کے بعد کفر کیاہے۔ ‘‘حضرت جعفر صادق رضی اللہ عنہ نے فرمایا ہے کہ خواب میں پیغمبروں کی زیارت دس وجہ پر ہے۔( ۱) ۔ رحمت،(۲)۔ نعمت، (۳)۔عزت، (۴)۔بزرگی ، (۵)۔دولت ۔(۶)۔ظفر۴۸؎،(۷)۔سعادت ۴۹؎،(۸)۔جمعیت ۔(۹)۔قوت، (۱۰)۔دونوں جہاں کی خیر ،اور اس موضع کے لوگوں کی بہتری کہ جس جگہ یہ خواب دیکھاگیاہے۔خلفائے راشدین کو خواب میں دیکھنااول خلیفہ حضرت امیرالمؤمنین حضرت ابوبکر صدیق رضی اللہ عنہ ہیں۔ حضرت محمدبن سیرین رحمۃ اللہ نے فرمایا ہے کہاگر کوئی شخص خلیفہ اول حضرت ابوبکر صدیق ؓکو خواب میں دیکھے تو یہ دلیل خوشی اور کرامت کی ہے۔حضرت کرمانی رحمۃ اللہ علیہ نے فرمایا ہے کہ اگر آپ کو کوئی کسی شہر میں زندہ دیکھے تو یہ اس امر کی دلیل ہے کہ اس ملک اور شہر کے لوگ بکثرت زکوٰۃ اور صدقہ دیتے ہیں اور یہ امرتب ہے کہ جب آپ کو کشادہ رو۵۰؎اور خوش دیکھیں اور اگر ترش رو ،۵۱؎دیکھیں تو پھر پہلے کے خلاف ہے۔حضرت عمر بن الخطاب رضی اللہ عنہدوسرے خلیفہ حضرت امیرالمؤمنین عمر بن الخطاب رضی اللہ عنہ ہیں۔ حضرت ابن سیرین رحمۃ اللہ علیہ نے فرمایا ہے کہ اگر کوئی شخص آپ کو خواب میںدیکھے تو یہ اس امر کی دلیل ہے کہ وہ شخص عادل ۵۲؎اور منصف ۵۳؎ہے اور اگر آپ کو کسی شہر میں کشادہ رو اور خوش طبیعت دیکھیں تو اس کی دلیل ہے کہ اس شہر میں عدل وانصاف ظاہر ہوگا۔حضرت عثمان بن عفان رضی اللہ عنہتیسرے خلیفہ امیرالمؤمنین حضرت عثمان بن عفان رضی اللہ عنہ ہیں۔ ابن سیرین رحمۃ اللہ علیہ نے فرمایا ہے کہ اگر کوئی شخص آپ کو خواب میں دیکھے تو دلیل اس کی یہ ہو کہ وہ شخص طاعت و زہد اور پرہیزگاری اختیار کرے گا اور اگر وہ ان کو کسکی شہر میں خوش طبع اور کشادہ رو دیکھیں تو اس امر کی دلیل ہے کہ اس شہر کے لوگ قرآن مجید اور علم سیکھنے میں رغبت ۵۴؎کریں گے۔حضرت علی المرتضیٰ رضی اللہ عنہچوتھے خلیفہ حضرت امیرالمؤمنین علی المرتضیٰ رضی اللہ عنہ ہیں۔ حضرت ابن سیرین رحمۃ اللہ تعالیٰ علیہ نے فرمایا ہے کہ اگر کوئی شخص آپ کو خواب میں خوش طبیعت اور ہنستے ہوئے دیکھے تو اس امر کی دلیل ہے کہ وہ کرامت ۵۵؎اور شجاعت ۵۶؎اور سرداری پائے گا اور جس شہر میں دیکھے گا وہ شہر عدل اور انصاف سے متصف ۵۷؎ہوگا، لیکن گاہے گاہے ان کے درمیان نزاع ۵۸؎،جدل ۵۹؎اور جھگڑا ہوتا رہے گا۔باقی اصحاب کرام کو خواب میں دیکھناحضرت ابن سیرین رحمۃ اللہ علیہ نے فرمایا ہے کہ اگر کوئی شخص صحابہ کرام رضی اللہ تعالیٰ عنہم کو خواب میں دیکھے تو دلیل ہے کہ راہ دین اسلام میں یگانہ ہوگا اور مسلمانوں میں قول کا سچا اور جو بادیانت مشہور ہوگا ۔آنحضرت نے ارشاد فرمایا ہے۔ :((اصحابی کالنجوہ بانھم افتدیتم اھتدیتم ))’’میرے اصحاب ستاروں کی مانند ہیں جس کی بھی کی تابعداری کرو گے ہدایت پائو گے۔ ‘‘حضرت امام حسن و حسین رضی اللہ عنہماامیرالمؤمنین حضرت امام حسن وحسین رضی اللہ عنہما کو جو شخص خواب میں دیکھے گا خیر ۶۰؎اور راحت پائے گا اور آخر کا رشہد ء ۶۱؎کا درجہ پائے گا۔حضرت جعفر طیار رضی اللہ تعالیٰ عنہاگر کوئی شخص حضرت جعفر طیار رضی اللہ عنہ کو خواب میں دیکھے تو وہ حج اور جہاد کرے گا۔ابو ہریرہ و انس بن مالک رضی اللہ عنہمااگر کوئی شخص حضرت ابو ہریرہ رضی اللہ عنہ یا انس بن مالک رضی اللہ عنہ کو خواب میں دیکھے تو اس امر کی دلیل ہے کہ وہ سنتوں کی طرف راغب ہو گا اور علم اور شریعت کو پسند کرے گا۔حضرت سلمان فارسی رضی اللہ عنہاگر کوئی شخص خواب میں حضرت سلمان فارسی رضی اللہ عنہ کو دیکھے تو اس امر کی دلیل ہے کہ اللہ تعالیٰ اس کو علم اور قرآن عنایت فرمائے گا اور عاقبت محمود ۶۲؎ہوگی۔حضرت عبداللہ بن عباس وابن مسعود رضی اللہ عنہماگر کوئی شخص حضرت عبداللہ بن عباس یا ابن مسعو د رضی اللہ عنہم کو خواب میں دیکھے تو اس امر کی دلیل ہے کہ وہ کاردین میں مجتہد ہوگا ۔حضرت بلال حبشی رضی اللہ تعالیٰ عنہاگر کوئی شخص حضرت بلال حبشی رضی اللہ عنہ کو خواب میں دیکھے تو اس امر کی دلیل ہے کہ مشہور ہوگا اور موذنوں ۶۳؎کاثواب پائے گا اور اہل سنت والجماعت کی راہ پر چلے گا۔ حاصل یہ ہے کہ آنحضرتت ﷺکے اصحاب کرام کو خواب میں دیکھنا خیر اور منفعت ۶۴؎کی دلیل ہے۔ عالموں اور حکیموں اور زاہدوں کو دیکھنااگر کوئی شخص عالموں، حکیموں یا زاہدوں ۶۵؎کو خواب میں دیکھے گا تو اس امر کی دلیل ہے کہ وہ خیر وطاعت کے کاموں پر توفیق پائے گا اور علم حاصل کرے گا ، کیونکہ علماء آنحضر تﷺکے وارث اور مسلمانوں کے رہنما ہیں۔اگر کوئی شخص خواب میں کسی شہر یا محلے میں علماء و حکماء کے گروہ کو جمع ہوتے دیکھے تو اس امر کی دلیل ہے کہ اس شہر کے لوگ جاہلوں پر گفتار اور کردار اور امرونہی سے نصرت ۶۶؎پائیں گے۔ اب باقی چیزوں کی تعبیرکو حروف معجم ۶۷؎کے طور پر بیان کیا جاتاہے۔کتاب کامل التعبیر سے حرف الالفآبادیحضرت ابن سیرین رحمۃ اللہ علیہ نے فرمایا ہے کہ اگر کوئی شخص خواب میں دیکھے کہ ویران جگہ کو آباد کرتاہے جیسے مسجد،مدرسہ ،خانقاہ اور جو ان کے مشابہ ہے تو یہ دین اور عقل کی صلاح اور آخرت کے ثواب کی دلیل ہے اور اگر دیکھے کہ ویران زمین کو خود آباد کرتاہے۔ جیسے سرائے یا دکان وغیرہ بناتاہے تو اس جہان کے فائد ے اور خیر کی دلیل ہے اور اگر آباد جگہ کو یران دیکھے تو دلیل ہے کہ اس جگہ بلا اور مصیبت پہنچے گی۔حضرت جابر مغربی رحمۃ اللہ علیہ نے فرمایا ہے کہ اگر کوئی شخص خواب میں اپنے آپ کو آبادجگہ میں مقیم دیکھے تو دلیل ہے کہ آبادی کے اندازے پر خیر اور نفع پائے گا اور اگر اس کے خلاف دیکھا ہے تو شر اور فساد اور نقصان پائے گا۔حضرت جعفر صادق رضی اللہ عنہ نے فرمایا ہے کہ آبادی کا دیکھنا چار وجہ پر ہے ۔ ۱۔اول،اس جہان کے کاموں کی صلاح پر ،۲۔دوم:خیر اور منفعت ۔۳۔سوم مراد و کامرانی ۔۴۔چہارم :بستہ کاموں کی کشائش۔آب یعنی پانیتمام چیزوں کی زندگی پانی سے ہے ۔ فرمان حق تعالیٰ ہے {وجعلنا من المآء کل شئی حتی}’’ہم نے ایک چیز کو پانی سے رندہ کیاہے۔ ‘‘حضرت ابن سیرین رحمۃ اللہ علیہ نے فرمایا ہے ۔ اگر کوئی خواب دیکھے کہ وہ سطح آب پر پانی کی طرح چلتاہے جیسے دریا اور نہر کا پانی ہے۔ یہ اس کے پاک اعتقاد اور قوت ایمانی کی دلیل ہے، اور اگر صاف اور خوشگوار پانی بہت پیاہے تو یہ دلیل ہے کہ اس کی عمر دراز اور خوش عیش ہوگا اور اگر بے مزہ یا شور پانی پیا ہے تو اس کی تعبیر پہلے کے خلاف ہے اور اگر دیکھے کہ دریا سے صاف پانی پیتاہے تو دلیل ہے کہ تمام جہان کا بادشاہ ہوگا اور بعض کہتے ہیںکہ اس ب دریا کے پینے کے قدر بزرگی اور مال ونعمت حاصل کرے گا۔ اگر پانی مصفا اور صاف ہے اور اگر گدلا ہے تو اس کو رنج اور سختی اور خوف اور دہشت پہنچے گی۔حضرت ابراہیم کرمانی رحمۃ اللہ علیہ نے فرمایا ہے کہ اگر دیکھے کہ پانی گرم پیتاہے ، تو بیماری اور رنج کی دلیل ہے اور اگر دیکھے کہ اس پر پانی گرم گرایا گیا ہے اور اس کو خبر نہیں ہے تو دلیل ہے کہ بیمار ہوگا یا اس کو سخت غم پہنچے گا اور اگر دیکھے کہ پانی میں گراہے تو دلیل ہے کہ رنج اور غم میں گرفتار ہوگا اور اگر پانی پیالے میں اٹھائے تو دلیل ہے کہ مال اور زندگی پر فریفتہ ہوگا اور اگر کانچ کے پیالے میں اپنی عورت کو پانی دیا (اور دانا لوگ کانچ کے پیالے کو عورتوں کے جوہر کے ساتھ نسبت دیتے ہیں اور پانی جو کانچ کے پیالے میں ہے اس کو فرزند کے ساتھ نسبت دیتے ہیں جو ماں ک پیٹ میں ہے ) اگر پیالہ ٹوٹا ہوا ہے تو بیوی مرے گی اور بچہ رہے گا ۔ اگر پانی گرا اور پیالہ خالی رہا تو دلیل ہے کہ بچہ مرے گا اور عورت بچ رہے گی ، اور اگر دیکھا کہ بغیر قیمت کے لوگوں کو پانی دیتا ہے تو دنیا اور آخرت میں لوگوں کو اس سے فائدہ پہنچے گا اور ویران جگہ کو آبادکرے گا۔اوراگر خواب میں دیکھے کہ جس گھر میں پانی گرایاہواتھا اس کے اندر داخل ہوا ہے تو دلیل ہے کہ غمگین اور متفکر۶۸؎ہوگا اور اگر دیکھے کہ پیالے کے صاف پاین کو کتے کی طرح پیا ہے تو دلیل ہے کہ عیش ۶۹؎اور عشرت سے زندگی گزارے گا، لیکن ایسا کام کرے گا کہ بلا اور فتنہ میں پڑے گا اور مال کو تھوڑاتھوڑا کرکے لوگوں کو بخشے گا اوار خیرات میں خرچ کرے گا۔حضرت جابر مغربی رحمۃ اللہ علیہ نے فرمایا ہے کہ اگر پانی کو وقت پر زیادہ ہوتے دیکھا تو دلیل ہے کہ اس سال میں نعمت کی فراخی ہوگی اور اگر پانی دیکھے اور زمین میں جذب ہوجائے تو دلیل ہے کہ عام لوگوں کو سلامتی اور عافیت ۷۰؎حاصل ہوگی ۔ فرمان حق تعالیٰ ہے { وَ قِیْلَ یٰٓاَرْضُ ابْلَعِیْ مَآئَ کِ وَ یٰسَمَآئُ اَقْلِعِیْ وَ غِیْضَ الْمَآئُ}’’اور کہاگیا کہ اے زمین )اپنے پانی کو نگل جا اور اے آسمان )بس کر اور پانی گہرائی میں گیا ‘‘اور اگر دیکھے کہ پانی لوگوں کے سروں پر چڑھاجاتاہے تو دلیل ہے کہ اس سال اس ملک میں نعمت اور فراخی ہوگی ۔ فرمان حق تعالیٰ ہے :{انا بینا المآصبًّا}’’ہم نے پانی کو خوب اچھی طرح گرایا۔ ‘‘اگر دیکھے کہ اس کے گھر میں صاف پانی ہے تو دلیل ہے کہ نعمت اور خوش عیشی پائے گا اور اگر دیکھے کہ گھر میں گدلے پانی پر کھڑاہے تو پھر اس کی تاویل پہلے کے خلاف ہے۔حضرت دانیال علیہ السلام نے فرمایا ہے کہ باغ اور زراعت کو دریائوں اور نہروں سے پانی دینا غم اور اندوہ سے خلاصی اور مال کی دلیل ہے اور لوگوں کو پانی دینا دین اور دیانت اور نیک کاموں کی دلیل ہے اور اگر دیکھے کہ پانی میں جاتاہے اور اس وقت اس کا جسم مضبوط ہے تو دلیل ہے کہ حاکم کی طرف سے کسی سخت کام میں مشغول ہوگا اور اس کا قول اس کام میں اور دوسرے کاموں میں مقبول ہوگا اور اگر صاف پانی میں جائے اور اس کا جسم چھپ جائے تو قوت دین اور توکل بر خدا اور استقامت ۷۱؎کی دلیل ہے اور اگر دیکھے کہ پانی باغ میں جاتاہے ، عورت یا کنیز ملنے کی دلیل ہے اور اگر اپنے اوپر صاف پانی کو رتا دیکھے تو دلیل ہے کہ اس سے خیر ومنفعت پہنچے گی اور اگر دیکھے کہ اس پر گدلا پانی گرایا ہے تو اس سے نقصان پانے کی دلیل ہے۔حضرت جعفرصادق رضی اللہ عنہ نے فرمایا ہے کہ خواب کے اندر پانی میں جانے کی تعبیر پانچ وجہ پر بتاتے ہیں ۔ اول:یقین ۔ دوم :قوت۔سوم:مشکل کام۔چہارم :مصاحبت ۔۷۲؎پنجم :رئیس شہر کی طرف سے کوئی کام ۔یاد رکھو کہ تعبیر یاراں حرف ب میں بیان کریں گے اور آب چشمہ ، آب چاہ اور یب جو حرف ج میں بیان کریں گے اور آب دریا حرف میں اور آب رود حرف رمیں اور آب کاریز حرف ک میں ۔ اسی ترتیب پر دوسرے خوابوں کو ہرایک چیز کی ترتیب پر اس کی جگہ پر ذکر کریں گے ۔آب بینی یعنی ناک کا پانیحضرت دانیال علیہ السلام نے فرمایا ہے کہ ناک سے پانی کا خواب میںی نکلتے دیکھنا فرزندکی دلیل ہے اور صرف آب بینی کا دیکھنابھی فرزند کی دلیل ہے اور اگر ناک سے سرکہ نکلتے دیکھے تو بھی فرزند کی دلیل ہے۔حضرت کرمانی رحمۃاللہ علیہ نے فرمایا ہے کہ اگر ناک سے پانی نکلتادیکھے تو قرض کے اترنے اور رنج و غم سے نجات پانے کی دلیل ہے اور ار بیمار ہے تو شفاء ۷۳؎پائے گا۔حضرت ابن سیرین رحمۃ اللہ علیہ نے فرمایا ہے کہ خواب میں آب بینی فرزند کی دلیل ہے ۔ اگر جسم پر پڑے تو لڑکا ہو گا اور اگر زمین پر پڑے تو لڑکی ہو گی اور اگر عورت پر پڑے تو حاملہ ہوگی مگر فرزند ضائع ہوگا اور اگر دیکھے کہ عورت نے اس پر آب بینی گرایا ہے تو لڑکا ہوگا اور اگر دیکھے کہ آب بینی ہمسایہ کے گھر گرایا ہے تو ہمسایہ کی عورت خیانت کرے گی اور اگر دیکھے کہ اپناآب بینی کسی مرد کے بستر پر ڈالا ہے تو بھی یہی تاویل خیانت ہے۔حضرت ابن سیرین رحمۃ اللہ علیہ نے فرمایا ہے کہ اگر خواب میں اپنے آپ کو اپنا آب بینی کھاتا دیکھے تو دلیل ہے کہ اپنا مال اپنے عیال پر خرچ کرے گا۔ اگر اپنی عورتکے آب بینی کو کھاتا دیکھے تو دلیل ہے کہ اس کے ہاں فرزندہوگا اور اگر دیکھے کہ آب بینی سیاہ اور میلا ہے تو دلیل ہے کہ اس کے فرزند کو اندوہ اور مصیبت پہنچے گی ،اور اگر زرد دیکھے تو فرزند بیمار ہوگا۔اور اگر پیشاب کی جگہ خواب میں خون چلتاہوا دیکھے تو اس کے نقصان کی دلیل ہے اور اگر پیشاب میں پیپ چلتے ہوئے دیکھے تو دلیل ہے کہ اس کے یہاں بیمار بچہ پیداہوگا۔ بعض اہل تعبیر بیانکرتے ہیںکہ خواب میں پیشاب کرناحرام مال کی دلیل ہے اور اگر خواب میں پیشاب کو پئے گا تو دلیل ہے کہ حرام مال کھائے گا۔حضرت کرمانی رحمۃ اللہ علیہ نے فرمایا ہے کہ اگر کنویں میں پیشاب کرتاہوا دیکھے تو دلیل ہے کہ کسی سے مال حلال پائے گا اور اگر پیشاب کرتا دیکھے تو دلیل ہے کہ فرزند حافظ قرآناور دانا آئے گا اور اگر دیکھے کہ تھوڑا پیشاب کرلیا ہے اور تھوڑا باقی رکھا ہے تو دلیل ہے کہ تھوڑا مال جائے گا اوار کچھ اندوہ اور غم اس سے جدا ہوگا اور اگر دیکھے کہ اس کے پیشاب سے لوگ مسح کرتے ہیں تو دلیل ہے کہ اس کے ہاں فرزندعالم اور دانا آئے گا اورلوگ اس کے تابعدار ہوںگے۔حضرتت جابر مغربی رحمۃ اللہ علیہ نے فرمایا ہے کہ اگر مسجد میں پیشاب کرتادیکھے تو دلیل ہے کہ اپنے مال کوخزانہ کرے گا لیکن اپنے لیے نہیں ،اور اگرر دیکھے کہ پیشاب کرنے سے اس کاکپڑاتر ہوگیاہے تو دلیل ہے کہ اپنا مال اپنے فرزند کے لیے جمع کرے گا۔ حضرت جعفر صادق رضی اللہ عنہ نے فرمایا ہے کہ اپنی جگہ میں پیشاب کرتاہوا دیکھنامالداری کی دلیل ہے۔ ان کے لیے جو درویش ہیں غلام آزاد ہوگا۔ بیمار شفاپائے گا۔ قیدی نجات پائے گا۔ مسافر وطن کو آئے گا ۔ حاکم معزول ہوگا  خلیفہ مرے گا ۔ قاضی معزول۷۴؎ہوگا اور سوداگر نقصان اٹھائیں گے۔ حضرت اسماعیل اشعث رحمۃاللہ علیہ فرماتے ہیں کہ اگر خواب میں اپنے گھر میں اس کی ٹھیک جگہ پر پیشاب کرتا ہوا دیکھے تو دلیل ہے کہ اپنا مال اپنی اولاد کے لیے خزانہ کرے گا ،لیکن اس کے عوض اور پائے گا ۔ فرمان حق تعالیٰ ہے { وَ مَآ اَنْفَقْتُمْ مِّنْ شَیْئٍ فَھُوَ یُخْلِفُہٗ وَ ھُوَ خَیْرُ الرّٰزِقِیْنَ}’’اوار جو چیز تم خرچ کرتے ہو پس وہ مولیٰ اس کاعوض دے دیتاہے اور وہ سب سے بڑھ کر رزق دینے والا ہے۔ ‘‘آب خانہ ،پاخانہحضرت ابن سیرین رحمۃ اللہ علیہ نے فرمایا ہے۔ اگر کوئی خواب کے اندر پائخانہ بنائے تو دلیل ہے کہ دنیا کے مال پر حریص اور راغب ۷۵؎ہوگا اور مال سے کچھ خرچ نہ کرنا چاہیے گا۔ بعض اہل تعبیر نے بیان کیاہے کہ اس کو جادو گر عورت ملے گی اور وہ عورت حرام خوراور بد دیانت ہوگی۔ اگر پائخانہ میں اپنے آپ کو بول و پاخانہ کرتا دیکھے تو دلیل ہے کہ مال جمع کرے گا اور اگر دیکھے کہ پائخانے میں یا پائخانے کے گڑھے میں گرا ہے تو دلیل ہے کہ مال جمع کرنے میں غرق ہوگا اور اگر دیکھے کہ وہ خود پائخانے کے کنوئیں میں گرا ہے تو دلیل ہے کہ کسی کا مال چھینے گا ،اور اگر دیکھیکہ گرتے ہی ہاتھ اور پائوں ٹوٹ گئے ہیں تو دلیل ہے کہ سخت بلا میں گرفتارہوگا۔حضرت جعفر صادق رضی اللہ عنہ نے فرمایا ہے کہ خواب میں پائخانہ کادیکھنا پانچ قسم پر ہے۔ ۱۔اول :مال حرام ،۲۔دوم: عیش دنیا،۳:سوم۔خزانہ ۔۴۔چہارم:حرام میں شروع ۔ ۵۔پنجم:خدمت گار اور حرام خور عورت۔(آبدستان لوٹا)حضرت ابن سیرین رحمۃ اللہ علیہ نے فرمایا ہے کہ خواب میں لوٹا دیکھنے والا خزانہ دار صاحب تدبیر ہوگا کہ آمدنی اور خرچ اس کے ہاتھ میں ہوگااوراگر دیکھے کہ بادشاہ نے اس کو کوزہ دیا ہے تو دلیل ہے کہ خزانچی ار بادشاہ کامشیر ۷۶؎ہوگا اور اگر وہ لوٹا کسی ک دے تو بھی یہی قیاس ہے۔ حضرت کرمانی رحمۃ اللہ علیہ نے فرمایا ہے کہ خواب میں کوزہ خادم ہوگا۔ فرمان حق تعالیٰ ہے :{ یَطُوْفُ عَلَیْہِمْ وِلْدَانٌ مُّخَلَّدُوْن  بِاَکْوَابٍ وَّاَبَارِیْقَ}’’بہشت میں ان پر خادم کو زوں اور بدھنوں کے ساتھ طواف کریں گے۔ ‘‘اگر دیکھے کہ اس کو کوزہ ٹوٹ گیا یا ضائع ہوگیا ہے تو دلیل ہے کہ اس کی عورت جدا ہوجائے گی یا مر جائے گی۔ اگر کوزے سے اپنے آپ کو پانی پیتے دیکھے تو دلیل ہے کہ اس کے ہاں فرزند پیداہوگا ۔ خصوصاً جب پانی کو صاف اور خوش ذائقہ دیکھے ۔حضرت جعفر صادق رضی اللہ علیہ نے فرمایا ہے کہ خواب میں کوزے کا دیکھنا پانچ وجہ پر ہے۔ ۱۔اول خادم،۲۔دوم خزانچی،۳۔سوم وزارت ، ۴۔ چہارم فرزند،۵۔پنجم ایسی جگہ سے تھوڑی روزی پانا جہاں سے امید نہیں رکھتاہے۔(آستنی (حملحضرت ابن سیرین رحمۃ اللہ علیہ نے فرمایا ہے کہ اگر خواب میں اپنا پیٹ حاملہ عورت کی طرح بڑا دیکھے تو دلیل ہے کہ اس کو پیٹ کی بڑائی کے اندازے پر دنیا کامال اور نعمت حاصل ہوگی۔حضرت کرمانی رحمۃ اللہ علیہ نے فرمایا ہے کہاگر نابالغ بچہ اپنے آپ کو حمل والا خواب میں دیکھے۔ اگر لڑکا ہے تو اس کے باپ کو نعمت اور مال حاصل ہوگااور اگر لڑکی ہے تو اس کی ماں کو مال ونعمت ملے گی۔آبکامہ (ترش پانی ) یا کانجیحضرت ابن سیرین رحمۃ اللہ علیہ نے فرمایا ہے کہ آب کامہ کاخواب میں دیکھنا رنج اور بیماری کی دلیل ہے اور اس کاپینا بیماری کی دلیل ہے۔ حضرت کرمانی رحمۃ اللہ تعالیٰ علیہ نے فرمایا ہے کہ آب کامہ کو اگر گرتا ہوا دیکھے یا اس میں سے کچھ نہ پیا ہو تو دلیل ہے کہ غم اور اندوہ سے نجات پائے گا اور اگر بیمار ہے تو شفاء پائے گا۔حضرت جعفر صادق رضی اللہ عنہ نے ارشاد فرمایا ہے کہ آب کامہ کاپینا پانچ وجہ پر ہے۔ ۱۔ اول بیماری ۔۲۔دوم غم۔۳۔سوم جھگڑا۔ ۴۔ چہارم حاجت ۔۵۔پنجم عیال کے ساتھ لڑائی ۔(آبگینہ کانچ ،بلور)حضرت دانیال علیہ السلام نے فرمایا ہے کہ خواب میں آبگینہ ۷۷؎دیکھنا عورت ہے۔ اگر دیکھے کہ آبگینہ میں پانی ہے تو دلیل ہے کہ عورت اور مال پائے گا اور اگر دیکھے کہ آبگینہ میں کسی کو شربت دیا ہے تو دلیل ہے کہ کسی سے عورت ملے گی ۔حضرت ابن سیرین رحمۃ اللہ علیہ نے فرمایا ہے۔ اگر خواب میں دیکھے کہ اس کے پاس آبگینہ تھا جو گر کر کوٹوٹ گیاہے ۔ اگر عورت رکھتاہے طلاق دے گا ورنہ اس کے عزیزوں میںسے کوئی عورت مرے گی اور آبگینہ بنانے والا بمنزلہ ۷۸؎مالک اور آقا کے ہوتاہے اور بعض تعبیربیان کرنے والے کہتے ہیںکہ خواب میں آبگینہ بنانے والا عورتوں کا کام کرتاہے اور ہمیشہ عورتوں کی صحبت میں رہتاہے۔(آبلہ (ہندی چھالہحضرت ابن سیرین رحمۃ اللہ علیہ نے فرمایا ہے کہ خواب میں آبلہ ۷۹؎دیکھنادولت کی زیادتی کی دلیل ہے۔ اگر خواب میں دیکھے کہ اس کے جسم پر آبلہ ہے تو دلیل ہے کہ اس کے اندازے پر اس کو مال ملے گا۔حضرت کرمانی رحمۃ اللہ علیہ نے فرمایا ہے کہ جسم پر آبلہ خواب میں دیکھے تو اس امر کی دلیل ہے کہ اس کو حرام ملے گا۔ حضرت جعفر صادق رحمۃ اللہ علیہ نے فرمایا ہے کہ جسم پر آبلہ کادیکھنا پانچ وجہ پر ہے۔ ۱۔اول زیادتی مال،۲۔دوم عوعرتت ملے گی۔ ۳۔سوم بچہ پیداہوگا۔ ۴۔چہارم مراد پوری ہوگی ۔ ۵۔پنجماگر آبلہ سفید ھے تو خوف سے امن پائے گا۔آبنوسحضرت ابن سیرین رحمۃ اللہ علیہ نے فرمایا ہے کہ خواب میں آبنوس کو دیکھنے والا اپنے کام میں سخت مضبوط ہوگا لیکن مالدار بخی ہوگا۔ اس سے کسی کو فائدہ نہیں پہنچے گا ۔حضرت کرمانی رحمۃ اللہ علیہ نے فرمایا ہے کہ آبنوس کاخواب میں دیکھنا اسی صفت کی عورت ہوتی ہے جو اوپر مرد کی بیان کی گئی ہے۔ حضرت جعفر صادق رضی اللہ تعالیٰ عنہ نے فرمایا ہے کہ خواب میں آبنوس کا دیکھنا گذشتہ تعبیر رکھتاہے۔(آتش آگ)حضرت دانیال علیہ السلام نے فرمایا ہے کہ اگر خواب میں آگ بغیر دھوئیں کے دیکھے تو دلیل ہے کہ بادشاہ کے قریب ہوگااور اس کے بستہ ۸۰؎کام پورے ہوں گے اور اگر دیکھے کہ اس کو کسی نے آگ میں گرا کر جلادیاہے تو دلیل ہے کہ بادشاہ اس پر ظلم کرے گا لیکن جلد ی خلاصی پائے گا اور بشارت اور نیکی پائے گا۔ چنانچہ فرمان حق تعالیٰ ہے :{ قُلْنَا یٰنَارُکُوْنِیْ بَرْدًا وَّ سَلٰمًا عَلٰٓی اِبْرٰھِیْمَ}’’ہم نے حکم دیا کہ اے آگ سرد ہوجا اور ابراہیم علیہ السلام پر سلامتی ہوجا۔ ‘‘اگر خواب میں دیکھے کہ آگ نے اس کو جلایا نہیں ہے تو دلیل ہے کہ کراہت ،۸۱؎کے ساتھ سفر کرے گا اور آگ کو بھڑکتا ہوا دیکھکے تو دلیل ہے کہ تپ سے بیمار ہوگا اور اگر دیکھے کہ آگ نے اس کا جسم جلادیا ہے ، دلیل ہے کہ جلن کے مطابق اس کو رنج و نقصان پہنچے گا اور اگر کوئی دیکھے کہ اس کے گھر میں آگ لگی پڑی ہے اور اس کے سارے جسم کو جلادیاہے اور بھڑکتی ہے اور اس کے دل میں اس سے خوف اور دہشت ۸۲؎نہیں آئی تو دلیل ہے کہ اس کو محنت اور مصیبت کے سبب بیماری اور ضعف ۸۳؎آئے گا جیسے سردی ،طاعون ،آبلہ اور سرخہ وغیرہ ، اور اگر دیکھے کہ آگ کو پکڑ لیا ہے تو دلیل ہے کہ اسی قدر بادشاہ سے مال حرام ملے گا ۔ اگر دیکھے کہ آگ دھوئیں دار ہے تو دلیل ہے کہ کوئی شخص اس کی غیبت ۸۴؎کرتاہے۔حضرت کرمانی رحمۃ اللہ علیہ نے فرمایا ہے کہ اگر کوئی خواب میں دیکھے کہ آگ کے شعلے لوگوں پر ڈالتاہے تو دلیل ہے کہ لوگوں میں عداوت اور دشمنی ڈالے گا اور اگر سوداگر خواب میں دیکھے کہ اس کی دکان اور سامان کو آگ لگی ہے تو اس امر کی دلیل ہے کہ اس کا سامان برباد ہوگا یا ایک درہم کی چیزتین درہم کو فروخت کرے گا اور کسی پر شفقت ۸۵؎نہ کرے گا۔اگر دیکھے کہ کسی کے گھر میں آگ لگی ہے تو اس امر کی دلیل ہے کہ وہ آدمی جنگ اور فتنہ اور بادشاہ کے ظلم میں گرفتار ہوگا اور اگر دیکھے کہ آگ نے اس کاکپڑا جلاد یاہے تو دلیل ہے کہ اپنوں کے ساتھ لڑے گا اور مال کے سبب سے غمناک ہوگا۔ اگر کوئی بڑی آگ زمین پر دیکھے تو دلیل ہے کہ اس موضع پر جنگ اور فتنہ ہوگا اور اگر کوئی جلی ہوئی چیز دیکھے تو دلیل ہے کہ عورتوں کی وجہ سے کسی کے ساتھ لڑے گا۔ اگر دیکھے کی کسی شہر یا محل یا سرائے میں آگ لگی ہے اور سب کچھ جلادیا ہے اور آگ شعلہ مارتی ہے اور آواز خوفناک دیتی ہے تو دلیل ہے کہ اس جگہ میں کارز ار ۸۶؎یا سخت بیماری پڑے گی۔